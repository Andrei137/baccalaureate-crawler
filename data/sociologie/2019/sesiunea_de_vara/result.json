{
  "subiectul_1": {
    "subiect": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns. 1. Familia: a. poate fi abordată ca instituție socială și ca grup mic b. are o singură funcție, cea de socializare c. nu poate asigura socializarea primară d. nu se constituie pe baza similarității valorilor 2. Căsătoria din dragoste este specifică societății: a. sclavagiste b. moderne c. medievale d. tradiționale 3. Partidele politice: a. constituie puterea judecătorească b. urmăresc obținerea de profit c. realizează educația formală d. vizează obținerea puterii politice 4. Discriminarea ca problemă socială înseamnă: a. obținerea de foloase necuvenite b. un fenomen de ”disprețuire a celui care este altfel” c. recompense acordate în funcție de merite d. absența resurselor necesare traiului 5. O formă de conflict social colectiv este: a. concurența dintre doi elevi participanți la o olimpiadă școlară b. concursul pentru ocuparea unui post într-o companie c. tulburarea liniștii publice de către un individ d. greva angajaților dintr-o companie 6. Corupţia: a. presupune existența unei relații de complicitate între două persoane b. este un fenomen cu totul nou în societatea contemporană c. nu încalcă normele și valorile sociale d. este specifică doar persoanei care dorește să obțină anumite avantaje 7. Principiul delegării puterii prevede că: a. există o distribuire largă a puterii între mai multe persoane și instituții b. statul decide liber în problemele sale interne și externe c. poporul guvernează prin reprezentanți aleși d. într-un stat de drept domnește anarhia 8. Statul social se caracterizează prin: a. exercitarea puterii politice în scopul subordonării celorlalte structuri sociale b. existența unei autorități de tip totalitar c. creșterea riscurilor sociale pentru cetățeni d. implementarea unor programe de protecție socială, garantarea drepturilor și libertăților 9. ONG-urile: a. derulează campaniile electorale b. urmăresc obținerea puterii politice c. apără drepturile și promovează interesele cetățenești d. sunt instituții guvernamentale 10. Delincvența în rândul minorilor include, cel mai adesea, fapte precum: a. criminalitatea b. furtișaguri și tulburarea liniștii publice c. spionaj transfrontalier d. atentate la adresa siguranței naționale",
    "barem": "câte 3 puncte pentru fiecare răspuns corect, astfel: 1-a, 2-b, 3-d, 4-b, 5-d, 6-a, 7-c, 8-d, 9-c, 10-b 10x3p= 30 puncte"
  },
  "subiectul_2": {
    "subiect": {
      "exercitiul_A": "În coloana din stânga sunt enumerate concepte privitoare la socializare, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta.",
      "exercitiul_a": "Resocializare",
      "exercitiul_b": "Socializare primară",
      "exercitiul_c": "Socializare secundară",
      "exercitiul_d": "Socializare continuă 1. Poate fi explicată ca încălcare a normelor și regulilor sociale, fapt ce generează comportamente antisociale. 2. Constă în îndreptarea unui comportament format în mod greșit, prin reînvățarea normelor și valorilor sociale. 3. Este realizată pe tot parcursul vieții în funcție de modelele normative cu care interacționăm. 4. Se produce în cadrul familiei, prin transmiterea normelor și valorilor fundamentale. 5. Se manifestă ca proces de învățare a normelor și valorilor altor instanțe de socializare decât familia.",
      "exercitiul_B": "Citiți, cu atenție, textul de mai jos: Din punct de vedere sociologic, problemele sociale nu pot fi luate în considerare decât în contextul unor definiţii sociale, deoarece în majoritatea societăţilor există un conflict normativ între valori şi comportamente. Astfel, dacă anumite medii sociale încurajează tendinţele de nonconformitate, unii indivizi care manifestă un comportament care le-a fost tolerat sau permis în anumite contexte sociale și în grupurile din care fac parte, consideră legitim să se comporte identic şi în alte contexte. Pornind de la textul dat, răspundeți următoarelor cerințe: 1. Formulați ideea principală a textului. 2. Explicaţi, în aproximativ o jumătate de pagină, modul specific în care interacţionează două concepte sociologice la care face referire textul. 3. Construiţi un argument care să confirme sau să infirme ipoteza potrivit căreia gradul de coeziune al grupului tinde să crească dacă acesta este amenințat din exterior. 4. Prezentaţi un punct de vedere personal referitor la faptul că marginalizarea este, în principal, urmarea comportamentelor neconforme cu regulile de organizare a vieții cotidiene și cu obiceiurile unei colectivități."
    },
    "barem": {
      "exercitiul_A": "câte 3 puncte pentru fiecare asociere corectă, astfel: a-2 b-4 c-5 d-3 4x3p=12 puncte",
      "exercitiul_B": "1. formularea ideii principale a textului 2 puncte 2. - câte 1 punct pentru menționarea fiecăruia dintre cele două concepte sociologice la care face referire textul 2x1p=2 puncte - explicarea modului specific în care interacţionează conceptele menționate 4 puncte - coerenţa textului redactat 2 puncte - încadrarea în limita de spaţiu precizată 2 puncte 3. construirea unui argument care să confirme sau să infirme ipoteza dată 3 puncte 4. prezentarea unui punct de vedere personal referitor la faptul că marginalizarea este, în principal, urmarea comportamentelor neconforme cu regulile de organizare a vieții cotidiene și cu obiceiurile unei colectivități 3 puncte"
    }
  },
  "subiectul_3": {
    "subiect": {
      "enunt": "Răspundeţi fiecăreia dintre următoarele cerinţe:",
      "exercitiul_1": "Precizaţi înțelesul noţiunii de observaţie participativă.",
      "exercitiul_2": "Menționați două caracteristici ale claselor sociale.",
      "exercitiul_3": "Evidenţiaţi o corelaţie existentă între termenii de chestionar şi de relații sociale formale, redactând un text coerent, de o jumătate de pagină, în care să îi utilizaţi în sensul specific sociologiei.",
      "exercitiul_4": "Ilustraţi, printr-un exemplu concret, modul în care unui status i se pot asocia mai multe roluri.",
      "exercitiul_5": "Argumentaţi, în aproximativ zece rânduri, afirmaţia potrivit căreia relațiile interpersonale pot afecta pozitiv sau negativ calitatea vieții individului."
    },
    "barem": {
      "exercitiul_1": "precizarea înţelesului noţiunii de observaţie participativă 4 puncte",
      "exercitiul_2": "câte 3 puncte pentru menţionarea oricăror două caracteristici ale claselor sociale 2x3p= 6 puncte",
      "exercitiul_3": "- câte 1 punct pentru utilizarea fiecăruia dintre termenii daţi în sensul specific sociologiei 2x1p= 2 puncte - evidenţierea unei corelaţii existente între termenii daţi 4 puncte - coerenţa textului redactat 2 puncte - încadrarea în limita de spaţiu precizată 2 puncte",
      "exercitiul_4": "ilustrarea, printr-un exemplu concret, a modului în care unui status i se pot asocia mai multe roluri 4 puncte",
      "exercitiul_5": "- argumentarea afirmaţiei potrivit căreia relațiile interpersonale pot afecta pozitiv sau negativ calitatea vieții individului 4 puncte - încadrarea în limita de spaţiu precizată 2 puncte"
    }
  }
}