{
  "subiectul_1": {
    "subiect": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns. 1. O formă de căsătorie specifică societății tradiționale este: a. căsătoria din dragoste b. căsătoria ca strategie patrimonială c. uniunea consensuală d. concubinajul 2. Biserica este o instituție: a. juridică b. socială c. politică d. economică 3. Regimul democratic se caracterizează prin: a. pluralism politic b. unificarea puterilor în stat c. încălcarea Constituției d. limitarea drepturilor și libertăților fundamentale ale cetățenilor 4. Practica prin care o persoană este dezavantajată în societate, din cauza apartenenței acesteia la o anumită etnie, este o formă de: a. altruism b. consens c. hărțuire d. discriminare 5. Conflictul social dintre salariați și angajator poate duce la: a. stereotipuri b. greve c. prejudecăți d. victimizare 6. Ocuparea unor funcții publice prin relații preferențiale este o faptă de: a. corupție b. meritocrație c. recompensă d. conformism 7. Vizita la muzeul de istorie pentru completarea cunoștințelor dobândite în cadrul orei de la clasă este o formă de educație: a. formală b. informală c. nonformală d. incorectă 8. Principiul supremației constituționale prevede că: a. statul decide liber în problemele sale interne și externe b. legea fundamentală într-un stat este Constituția c. cetățenii nu sunt egali în fața legii d. puterile statului sunt unificate 9. Un grup de persoane care derulează constant activități de voluntariat, de protejare a animalelor își pot legifera activitatea înființând: a. o biserică b. un grup informal c. o societate comercială d. o organizație non-guvernamentală 10. O formă gravă de infracțiune este: a. traficul de ființe umane b. minciuna c. tulburarea liniștii publice d. aruncarea, pe stradă, a deșeurilor",
    "barem": "câte 3 puncte pentru fiecare răspuns corect, astfel: 1-b, 2-b, 3-a, 4-d, 5-b, 6-a, 7-c, 8-b, 9-d, 10-a 10x3p= 30 puncte"
  },
  "subiectul_2": {
    "subiect": {
      "exercitiul_A": "În coloana din stânga sunt enumerate concepte privitoare la socializare, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta.",
      "exercitiul_a": "Socializare anticipativă",
      "exercitiul_b": "Resocializare",
      "exercitiul_c": "Socializare pozitivă",
      "exercitiul_d": "Socializare negativă 1. Desemnează comportamentul prosocial, în acord cu modelele oferite de societate. 2. Constă în excluderea unei persoane de la beneficiul unui anumit drept din cauza unor caracteristici precum vârsta, religia sau trăsăturile fizice. 3. Pregătește individul pentru etapele următoare ale vieții sale, ajutându-l să joace mai eficient unele roluri sociale viitoare. 4. Se produce, în anumite situații, în instituții totale. 5. Este în conflict cu normele sociale, incluzând comportamentele deviante.",
      "exercitiul_B": "Citiți, cu atenție, textul de mai jos: „Unele studii indică asocierea comportamentului infracțional, într-o anumită măsură, cu patologii sociale sau personale, ca sărăcia, locuințe proaste, cartiere mizere, lipsa facilităților recreaționale, familii necorespunzătoare și demoralizate, instabilitate emoțională ... Alte studii au demonstrat că indivizi din clasa socioeconomică înaltă încalcă legea, deși nu trăiesc în sărăcie, săvârșind infracțiuni de corupție, cum ar fi: mita, traficul de influență, primirea de foloase necuvenite ...” (Vlăsceanu, L., coord., 2011. Sociologie. Iași, Ed. Polirom) Pornind de la textul dat, răspundeți următoarelor cerințe: 1. Formulați ideea principală a textului. 2. Explicaţi, în aproximativ o jumătate de pagină, modul specific în care interacţionează două concepte sociologice la care face referire textul. 3. Construiţi un argument care să confirme sau să infirme ipoteza potrivit căreia contactul individului cu comportamente deviante în cadrul grupurilor din care face parte l-ar putea determina să săvârșească infracțiuni. 4. Prezentaţi un punct de vedere personal referitor la relația dintre socializare primară și delincvență juvenilă."
    },
    "barem": {
      "exercitiul_A": "câte 3 puncte pentru fiecare asociere corectă, astfel: a- 3 b- 4 c- 1 d- 5 4x3p=12 puncte",
      "exercitiul_B": "1. formularea ideii principale a textului 2 puncte 2. - câte 1 punct pentru menționarea fiecăruia dintre cele două concepte sociologice la care face referire textul 2x1p=2 puncte - explicarea modului specific în care interacţionează conceptele menționate 4 puncte - coerenţa textului redactat 2 puncte - încadrarea în limita de spaţiu precizată 2 puncte 3. construirea unui argument care să confirme sau să infirme ipoteza dată 3 puncte 4. prezentarea unui punct de vedere personal referitor la relația dintre socializare primară și delincvență juvenilă 3 puncte"
    }
  },
  "subiectul_3": {
    "subiect": {
      "enunt": "Răspundeţi fiecăreia dintre următoarele cerinţe:",
      "exercitiul_1": "Precizaţi înțelesul noţiunii de conflict interstatus.",
      "exercitiul_2": "Menționați două caracteristici ale grupului primar.",
      "exercitiul_3": "Evidenţiaţi o corelaţie existentă între termenii de interviu şi de chestionar, redactând un text coerent, de o jumătate de pagină, în care să îi utilizaţi în sensul specific sociologiei.",
      "exercitiul_4": "Ilustraţi, printr-un exemplu concret, un posibil eșec de rol în societatea contemporană.",
      "exercitiul_5": "Argumentaţi, în aproximativ zece rânduri, afirmaţia potrivit căreia grupurile pereche (de egali) oferă copiilor contextele necesare manifestării lor independente, în afara controlului părinților."
    },
    "barem": {
      "exercitiul_1": "precizarea înţelesului noţiunii de conflict interstatus 4 puncte",
      "exercitiul_2": "câte 3 puncte pentru menţionarea oricăror două caracteristici ale grupului primar 2x3p= 6 puncte",
      "exercitiul_3": "- câte 1 punct pentru utilizarea fiecăruia dintre termenii daţi în sensul specific sociologiei 2x1p= 2 puncte - evidenţierea unei corelaţii existente între termenii daţi 4 puncte - coerenţa textului redactat 2 puncte - încadrarea în limita de spaţiu precizată 2 puncte",
      "exercitiul_4": "ilustrarea, printr-un exemplu concret, a unui eșec de rol în societatea contemporană 4 puncte",
      "exercitiul_5": "- argumentarea afirmaţiei potrivit căreia grupurile pereche (de egali) oferă copiilor contextele necesare maniferstării lor independente, în afara controlului părinților 4 puncte - încadrarea în limita de spaţiu precizată 2 puncte"
    }
  }
}