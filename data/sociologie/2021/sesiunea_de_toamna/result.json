{
  "subiectul_1": {
    "subiect": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns. 1. În familiile din societățile tradiționale, relațiile dintre părinți și copii erau caracterizate prin: a. democratizarea intensă a raporturilor dintre adulți și copii b. o foarte mare toleranță a părinților față de acțiunile copiilor lor c. autoritate și dominanță părintească asupra copiilor d. libertate extinsă a copiilor privind alegerile legate de carieră 2. Religia reprezintă: a. un sistem unitar de credințe și practici cu privire la lucrurile sacre b. o activitate de comunicare interumană desfășurată de către preoți c. un sistem complex de semne, simboluri și reguli lingvistice d. o organizație al cărei obiectiv este cucerirea și influențarea puterii 3. Partidele politice de opoziție: a. mențin puterea cât mai mult timp, pentru a beneficia de anumite avantaje b. nu se opun niciodată politicilor propuse de partidele de guvernământ c. susțin politici alternative la inițiativele Guvernului d. au dispărut în totalitate în societatea contemporană 4. Funcția psihoafectivă a familiei constă în: a. procrearea și creșterea copiilor b. crearea condițiilor materiale necesare vieții și dezvoltării membrilor c. transmiterea limbii, obiceiurilor, modelelor de comportament și valorilor sociale d. oferirea unui cadru favorabil care satisface nevoile emoționale ale ființei umane 5. Constituțiile multor state moderne instituie principiul guvernării reprezentative, care înseamnă: a. posibilitatea ca statul să decidă independent în problemele interne și externe b. existența unei distribuiri largi a puterii între mai multe instituții sau persoane c. acordarea unor drepturi egale tuturor cetățenilor țării d. guvernarea de către popor prin reprezentanți aleși prin vot 6. Un absolvent care dorește să devină voluntar în inițiative private pentru rezolvarea unor probleme sociale: a. se poate alătura unui ONG b. își poate deschide propria firmă pentru a obține profit c. se poate angaja într-o instituție a statului pentru a obține un salariu d. nu poate acționa pentru a sprijini grupurile dezavantajate 7. Printre rolurile școlii se numără: a. sporirea interesului elevilor doar pentru analiza trecutului social b. contribuția la formarea personalității și a autonomiei elevilor c. determinarea apariției inegalității de șanse în educație d. blocarea formării iubirii de disciplină, de grup și de instituții sociale 8. Statul social urmărește să orienteze piața economică în mai multe direcții, între care și: a. asigurarea evitării principiului separării puterilor în stat b. garantarea unui venit minim indivizilor, pentru a le asigura o supraviețuire decentă c. garantarea delegării de către popor a dreptului de comandă către instituțiile publice d. garantarea existenței unor instituții precum biserica, școala, mass-media, primăria etc 9. O comunitate de persoane care derulează constant activități caritabile își poate legifera, formaliza și eficientiza munca, înființând oficial: a. un grup primar b. un grup informal c. un grup de prieteni d. o organizație non-guvernamentală 10. Forma de educație pusă în evidență atunci când elevii unei clase merg în vizită la tribunalul din orașul lor pentru a afla mai multe informații despre autoritatea judecătorească este educația: a. formală b. informală c. non-formală d. familială",
    "barem": "câte 3 puncte pentru fiecare răspuns corect, astfel: 1-c, 2-a, 3-c, 4-d, 5-d, 6-a, 7-b, 8-b, 9-d, 10-c 10x3p= 30 puncte"
  },
  "subiectul_2": {
    "subiect": {
      "exercitiul_A": "În coloana din stânga sunt enumerate aspecte metodologice ale cercetării sociologice, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta.",
      "exercitiul_a": "Experimentul",
      "exercitiul_b": "Ancheta",
      "exercitiul_c": "Chestionarul",
      "exercitiul_d": "Fișa de observație 1. Reprezintă instrumentul de cercetare bazat pe întrebări și răspunsuri. 2. Presupune diada familială. 3. Este o metodă de cercetare care constă în manipularea controlată a unor fenomene sociale, cu scopul înțelegerii acestora. 4. Este cea mai răspândită metodă de cercetare sociologică și constă în colectarea de informații obținute în urma adresării unor întrebări. 5. Este un instrument de cercetare utilizat pentru consemnarea datelor obținute cu ajutorul simțurilor.",
      "exercitiul_B": "Citiți, cu atenție, textul de mai jos: Socializarea reprezintă un proces fundamental prin care societatea își proiectează, reproduce și realizează, prin conduitele adecvate ale membrilor săi, modelul normativ și cultural. Integrarea socială este un fenomen general, ce se particularizează în funcție de natura instituțională a sistemelor sociale, de modelele culturale proprii categoriilor sociale, precum și de trăsăturile de personalitate. Pornind de la textul dat, răspundeți următoarelor cerințe: 1. Formulați ideea principală a textului. 2. Explicaţi, în aproximativ o jumătate de pagină, modul specific în care interacţionează două concepte sociologice la care face referire textul. 3. Construiţi un argument care să confirme sau să infirme ipoteza potrivit căreia socializarea este un proces dinamic, în cursul căruia omul se schimbă și se dezvoltă. 4. Prezentaţi un punct de vedere personal referitor la rolul familiei în educarea copilului."
    },
    "barem": {
      "exercitiul_A": "câte 3 puncte pentru fiecare asociere corectă, astfel: a-3 b-4 c-1 d-5 4x3p=12 puncte",
      "exercitiul_B": "1. formularea ideii principale a textului 2 puncte 2. - câte 1 punct pentru menționarea oricăror două concepte sociologice la care face referire textul 2x1p=2 puncte - explicarea modului specific în care interacţionează conceptele menționate 4 puncte - coerenţa textului redactat 2 puncte - încadrarea în limita de spaţiu precizată 2 puncte 3. construirea unui argument care să confirme sau să infirme ipoteza dată 3 puncte 4. prezentarea unui punct de vedere personal referitor la rolul familiei în educarea copilului 3 puncte"
    }
  },
  "subiectul_3": {
    "subiect": {
      "enunt": "Răspundeţi fiecăreia dintre următoarele cerinţe:",
      "exercitiul_1": "Precizaţi înțelesul noţiunii de analiză a documentelor sociale.",
      "exercitiul_2": "Menționați două caracteristici ale statusului prescris.",
      "exercitiul_3": "Evidenţiaţi o corelaţie existentă între termenii de relații sociale şi de grup social, redactând un text coerent, de o jumătate de pagină, în care să îi utilizaţi în sensul specific sociologiei.",
      "exercitiul_4": "Ilustraţi, printr-un exemplu concret, modul în care se poate manifesta un conflict între două sau mai multe roluri deținute de o persoană.",
      "exercitiul_5": "Argumentaţi, în aproximativ zece rânduri, afirmaţia potrivit căreia societățile moderne sunt axate pe meritocrație."
    },
    "barem": {
      "exercitiul_1": "precizarea înţelesului noţiunii de analiză a documentelor sociale 4 puncte",
      "exercitiul_2": "câte 3 puncte pentru menţionarea oricăror două caracteristici ale statusului prescris 2x3p= 6 puncte",
      "exercitiul_3": "- câte 1 punct pentru utilizarea fiecăruia dintre termenii daţi în sensul specific sociologiei 2x1p= 2 puncte - evidenţierea unei corelaţii existente între termenii daţi 4 puncte - coerenţa textului redactat 2 puncte - încadrarea în limita de spaţiu precizată 2 puncte",
      "exercitiul_4": "ilustrarea, printr-un exemplu concret, a modului în care se poate manifesta un conflict între două sau mai multe roluri deținute de o persoană 4 puncte",
      "exercitiul_5": "- argumentarea afirmaţiei potrivit căreia societățile moderne sunt axate pe meritocrație 4 puncte - încadrarea în limita de spaţiu precizată 2 puncte"
    }
  }
}