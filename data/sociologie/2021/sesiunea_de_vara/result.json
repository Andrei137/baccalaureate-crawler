{
  "subiectul_1": {
    "subiect": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns. 1. Grupul de oameni care relaționează datorită unor legături de sânge, mariaj sau adopție reprezintă: a. grupul de prieteni b. grupul de similaritate c. familia d. instituția socială 2. Religia se poate defini din punct de vedere sociologic ca: a. un tip de grupare umană în care oamenii nu se cunosc între ei și se întâlnesc întâmplător, pentru perioade scurte de timp b. grupul în care membrii au roluri bine definite și exersate fără a avea un scop comun c. ansamblul de idei împărtășite de o grupare formată din reprezentanți ai puterii politice d. ansamblul credințelor și comportamentelor umane cu privire la ființe, forțe sau puteri sacre sau divine 3. Partidele politice de opoziție: a. mențin puterea cât mai mult timp pentru a beneficia de anumite avantaje b. susțin politici alternative la inițiativele Guvernului c. nu se opun niciodată politicilor propuse de partidele de guvernământ d. au dispărut în totalitate în societatea contemporană 4. Funcția economică a familiei constă în: a. oferirea unui cadru care satisface nevoile emoționale ale omului b. crearea condițiilor materiale necesare vieții și dezvoltării membrilor c. crearea unui loc de manifestare a bucuriilor și a necazurilor d. transmiterea limbii, obiceiurilor, modelelor comportamentale și valorilor sociale 5. La nivel macrosocial, rolul religiei constă în: a. modelarea conştiinţei colective b. generarea de probleme sociale c. formarea temperamentului individual d. obţinerea de profit 6. ONG-urile se bazează pe: a. obţinerea de profit b. conflicte de interese c. acţiuni de voluntariat d. deţinerea puterii 7. Vizita la muzeul de istorie, a unei clase de elevi, pentru completarea cunoștințelor dobândite în cadrul orei de la clasă este o formă de educație: a. non-formală b. informală c. formală d. incorectă 8. Principiul guvernării reprezentative, care se regăsește în Constituția multor state moderne, înseamnă: a. acordarea unor drepturi tuturor cetățenilor din stat b. posibilitatea ca statul să decidă liber în probleme interne și externe c. existența unei distribuiri cât mai largi a puterii între mai multe persoane și instituții d. guvernarea de către popor prin reprezentanți aleși 9. O persoană care ar dori să sprijine, dezinteresat, dezvoltarea tinerelor talente din sport ar putea să își înființeze: a. un partid politic b. un ONG c. o firmă privată d. un grup primar 10. Unul dintre dezavantajele învățământului online este: a. accentul pus pe aplicabilitatea informațiilor achiziționate în timpul orelor de curs b. reducerea comportamentelor violente în rândul elevilor c. interacțiunea slabă dintre elevi, care le afectează relațiile sociale d. accesul facil la resursele educaționale electronice",
    "barem": "câte 3 puncte pentru fiecare răspuns corect, astfel: 1-c, 2-d, 3-b, 4-b, 5-a, 6-c, 7-a, 8-d, 9-b, 10-c 10x3p= 30 puncte"
  },
  "subiectul_2": {
    "subiect": {
      "exercitiul_A": "În coloana din stânga sunt enumerate concepte privitoare la aspecte metodologice ale cercetării sociologice, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta.",
      "exercitiul_a": "Experimentul",
      "exercitiul_b": "Observația",
      "exercitiul_c": "Ancheta",
      "exercitiul_d": "Analiza documentară 1. Constă în obținerea informațiilor cu ajutorul organelor de simț pentru a descrie sistematic și obiectiv fenomenele sociale. 2. Presupune întocmirea unui tabel cu numere întâmplătoare sau utilizarea unui pas statistic. 3. Constă în manipularea controlată a unor fenomene sociale, pentru a le înțelege. 4. Este utilizată atunci când se recurge la studierea, cu ajutorul unor tehnici riguroase, a unor arhive, statistici etc. 5. Presupune colectarea de informații solicitând oamenilor să răspundă la întrebări, prin interviuri sau chestionare.",
      "exercitiul_B": "Citiți, cu atenție, textul de mai jos: Procesul de socializare fundamentează sentimentul de apartenență la grup. Devenirea copilului ca ființă socială nu ar fi posibilă în afara interacțiunii cu un grup social. Asimilarea și integrarea unor valori și norme sociale comune fac posibilă înțelegerea reciprocă și cresc solidaritatea între membrii grupului. Pornind de la textul dat, răspundeți următoarelor cerințe: 1. Formulați ideea principală a textului. 2. Explicaţi, în aproximativ o jumătate de pagină, modul specific în care interacţionează două concepte sociologice la care face referire textul. 3. Construiţi un argument care să confirme sau să infirme ipoteza potrivit căreia cu cât elevii vin mai des în contact, în mediul școlar, cu comportamente culturale diferite, cu atât aceștia devin mai toleranți cu semenii lor. 4. Prezentaţi un punct de vedere personal referitor la ideea potrivit căreia evoluția societății a determinat apariția unor transformări profunde la nivelul funcționării familiei, ca instituție socială."
    },
    "barem": {
      "exercitiul_A": "câte 3 puncte pentru fiecare asociere corectă, astfel: a-3 b-1 c-5 d-4 4x3p=12 puncte",
      "exercitiul_B": "1. formularea ideii principale a textului 2 puncte 2. - câte 1 punct pentru menționarea fiecăruia dintre cele două concepte sociologice la care face referire textul 2x1p=2 puncte - explicarea modului specific în care interacţionează conceptele menționate 4 puncte - coerenţa textului redactat 2 puncte - încadrarea în limita de spaţiu precizată 2 puncte 3. construirea unui argument care să confirme sau să infirme ipoteza dată 3 puncte 4. prezentarea unui punct de vedere personal referitor la ideea potrivit căreia evoluția societății a determinat apariția unor transformări profunde la nivelul funcționării familiei, ca instituție socială 3 puncte"
    }
  },
  "subiectul_3": {
    "subiect": {
      "enunt": "Răspundeţi fiecăreia dintre următoarele cerinţe:",
      "exercitiul_1": "Precizaţi înțelesul noţiunii de status social.",
      "exercitiul_2": "Menționați două caracteristici ale grupurilor formale.",
      "exercitiul_3": "Evidenţiaţi o corelaţie existentă între termenii de anchetă sociologică şi de interviu, redactând un text coerent, de o jumătate de pagină, în care să îi utilizaţi în sensul specific sociologiei.",
      "exercitiul_4": "Ilustraţi, printr-un exemplu concret, modul în care un eșec de rol se poate manifesta la nivel școlar.",
      "exercitiul_5": "Argumentaţi, în aproximativ zece rânduri, afirmaţia potrivit căreia modul în care se realizează efectiv relațiile sociale depinde și de mărimea grupurilor."
    },
    "barem": {
      "exercitiul_1": "precizarea înţelesului noţiunii de status social 4 puncte",
      "exercitiul_2": "câte 3 puncte pentru menţionarea oricăror două caracteristici ale grupurilor formale 2x3p= 6 puncte",
      "exercitiul_3": "- câte 1 punct pentru utilizarea fiecăruia dintre termenii daţi în sensul specific sociologiei 2x1p= 2 puncte - evidenţierea unei corelaţii existente între termenii daţi 4 puncte - coerenţa textului redactat 2 puncte - încadrarea în limita de spaţiu precizată 2 puncte",
      "exercitiul_4": "ilustrarea, printr-un exemplu concret, a modului în care un eșec de rol se poate manifesta la nivel școlar 4 puncte",
      "exercitiul_5": "- argumentarea afirmaţiei potrivit căreia modul în care se realizează efectiv relațiile sociale depinde și de mărimea grupurilor 4 puncte - încadrarea în limita de spaţiu precizată 2 puncte"
    }
  }
}