{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Caliciul ............ angiospermelor este alcătuit din totalitatea ............ .",
      "exercitiul_B": "Numiți două faze ale mitozei; scrieţi în dreptul fiecărei faze câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Fiecare dintre celulele-fiice formate prin diviziunea meiotică a unei celule-mamă cu 2n = 14 cromozomi are: a) 2n = 14 cromozomi b) 2n = 7 cromozomi c) n = 14 cromozomi d) n = 7 cromozomi",
        "subpunctul_2": "Os al membrului inferior al omului este: a) clavicula b) femurul c) humerusul d) radiusul",
        "subpunctul_3": "Boală cu transmitere sexuală este: a) astigmatismul b) ateroscleroza c) epilepsia d) sifilisul",
        "subpunctul_4": "Componentă a nefronului este: a) calicele b) capsula Bowman c) piramida renală d) pelvisul renal",
        "subpunctul_5": "La plante, fotosinteza: a) constă în oxidarea substanțelor organice b) este un tip de nutriţie heterotrofă c) necesită prezența pigmenţilor asimilatori d) se evidențiază după consumul de oxigen"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "La mamifere, celulele cu conuri şi celulele cu bastonaşe sunt localizate în retină.",
        "subpunctul_2": "Esofagul este una dintre căile respiratorii ale sistemului respirator al mamiferelor.",
        "subpunctul_3": "În timpul inspirației, volumul cavității toracice scade."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două faze ale mitozei; 2 x 1p. = 2 puncte - câte o caracteristică pentru fiecare fază a mitozei. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1d; 2b; 3d; 4b; 5c. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1A; 2F; 3F. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sistemul circulator al mamiferelor este alcătuit din inimă și vase de sânge, reprezentate de artere, vene și capilare.",
        "subpunctul_a": "Caracterizaţi o venă precizând: denumirea venei, compartimentul inimii cu care comunică, tipul de sânge transportat, sensul circulaţiei sângelui prin vena respectivă.",
        "subpunctul_b": "Explicați rolul limfocitelor în apărarea organismului.",
        "subpunctul_c": "Calculaţi masa apei din plasma sângelui unui copil, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului copilului este de 22 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două soiuri de coacăz, unul cu fructe mari (M), de culoare neagră (N) şi altul cu fructe mici (m), de culoare roșie (n). Părinţii sunt homozigoţi pentru ambele caractere. În F 1 se obțin organisme hibride. Prin încrucişarea între ei a hibrizilor din F 1 , se obţin în F 2 16 combinaţii de factori ereditari. Stabiliţi următoarele:",
        "subpunctul_a": "genotipul părinților;",
        "subpunctul_b": "trei exemple de tipuri de gameţi formaţi de organismele din F 1 ;",
        "subpunctul_c": "raportul de segregare după fenotip din F 2 ; genotipul organismelor din F 2 care au fructe mari și de culoare roșie.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) Caracterizarea unei vene precizând: - denumirea venei; 1 punct - compartimentul inimii cu care comunică; 1 punct - tipul de sânge transportat; 2 puncte - sensul circulaţiei sângelui prin vena respectivă; 1 punct b) explicarea corectă; 3 puncte c) - calcularea masei sângelui copilului; 2 puncte 22 x 7 : 100 = 1,54 kg; - calcularea masei plasmei sangvine; 2 puncte 1,54 x 55 : 100 = 0,847 kg; - calcularea masei apei din plasma sangvină; 2 puncte 0,847 x 90 : 100 = 0,7623 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipul părinților: MMNN; mmnn; 2 x 1p. = 2 puncte b) trei exemple de tipuri de gameţi formaţi de organismele din F 1 ; 3 x 1p. = 3 puncte c) raportul de segregare după fenotip din F 2 : 9:3:3:1; 1 punct - genotipul organismelor din F 2 care au fructe mari și de culoare roșie: MMnn; Mmnn; 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Viețuitoarele sunt clasificate în cinci regnuri. Vertebratele sunt încadrate în regnul Animale. a) Numiți alte trei regnuri ale lumii vii. b) Explicați afirmaţia următoare: „Animalele sunt adaptate la mediul lor de viață”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Artropodele. - Păsările.",
      "exercitiul_2": "Țesuturile definitive sunt alcătuite din celule diferențiate, specializate. a) Precizați două tipuri de țesuturi vegetale definitive și câte o caracteristică pentru fiecare tip de țesut vegetal definitiv. b) Scrieţi un argument în favoarea afirmaţiei următoare: „Epiteliile secretoare intră în alcătuirea glandelor”. c) Alcătuiţi un minieseu intitulat „Neuronul”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea altor trei regnuri ale lumii vii; 3 x 1p. = 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea: - a două tipuri de țesuturi vegetale definitive; 2 x 1p. = 2 puncte - câte unei caracteristici pentru fiecare tip de țesut vegetal definitiv; 2 x 1p. = 2 puncte b) scrierea unui argument; 2 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p.; 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}