{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Celulele senzoriale auditive se află în melcul ............ din urechea ............ .",
      "exercitiul_B": "Daţi două exemple de faze ale diviziunii celulare mitotice; scrieţi în dreptul fiecărei faze câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Din grupul artropodelor fac parte: a) cestodele b) hirudineele c) insectele d) scifozoarele",
        "subpunctul_2": "Fiecare dintre celulele-fiice formate prin diviziunea meiotică a unei celule-mamă cu 2n = 66 cromozomi are: a) 2n = 66 cromozomi b) 2n = 33 cromozomi c) n = 66 cromozomi d) n = 33 cromozomi",
        "subpunctul_3": "Gimnospermele aparțin regnului: a) Fungi b) Monera c) Plante d) Protiste",
        "subpunctul_4": "Rinichii mamiferelor sunt: a) alcătuiți din unități microscopice numite nefroni b) localizați în partea ventrală a cavității abdominale c) organe lipsite de vascularizație d) protejați de capsula Bowman",
        "subpunctul_5": "La mamifere, hipotalamusul: a) conține nuclei vegetativi cu diferite funcții b) este componentă a trunchiului cerebral c) este sediul activităţii nervoase superioare d) se leagă de bulb prin trei perechi de pedunculi"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Puritatea gameților este una dintre legile mendeliene ale eredității.",
        "subpunctul_2": "Epilepsia este boală cu transmitere sexuală.",
        "subpunctul_3": "Miopia este o deficiență senzorială corectată cu lentile convergente."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de faze ale diviziunii celulare mitotice; 2 x 1p. = 2 puncte - câte o caracteristică pentru fiecare fază a diviziunii celulare mitotice. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2d; 3c; 4a; 5a. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1A; 2F; 3F. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sistemul circulator al mamiferelor, alcătuit din inimă și vase de sânge, poate fi afectat de numeroase boli.",
        "subpunctul_a": "Precizaţi o cauză, două manifestări și două măsuri de prevenire a accidentului vascular cerebral.",
        "subpunctul_b": "Explicați rolul țesutului excitoconductor din structura inimii.",
        "subpunctul_c": "Calculaţi masa apei din plasma sângelui unei persoane, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului persoanei este de 77 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două soiuri de fasole, unul cu flori albe (A) şi păstăi verzi (V) şi altul cu flori violete (",
        "subpunctul_a": "şi păstăi galbene (v). Părinţii sunt homozigoţi pentru ambele caractere. În F 1 se obțin organisme hibride. Prin încrucişarea între ei a hibrizilor din F 1 , se obţin în F 2 16 combinaţii de factori ereditari. Stabiliţi următoarele: fenotipul indivizilor din F 1 ;",
        "subpunctul_b": "tipurile de gameţi formaţi de organismele din F 1 ;",
        "subpunctul_c": "numărul combinațiilor din F 2 cu flori violete; genotipul organismelor din F 2 care au flori albe și păstăi galbene.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) Precizarea: - unei cauze a accidentului vascular cerebral; 1 punct - a două manifestări ale accidentului vascular cerebral; 2 x 1p. = 2 puncte - a două măsuri de prevenire a accidentului vascular cerebral; 2 x 1p. = 2 puncte b) explicarea corectă; 3 puncte c) - calcularea masei sângelui persoanei; 2 puncte 77 x 7 : 100 = 5,39 kg; - calcularea masei plasmei sangvine; 2 puncte 5,39 x 55 : 100 = 2,9645 kg; - calcularea masei apei din plasma sangvină; 2 puncte 2,9645 x 90 : 100 = 2,66805 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) fenotipul indivizilor din F 1 (fasole cu flori albe şi păstăi verzi); 1 punct b) tipurile de gameţi formaţi de organismele din F 1 : AV; Av; aV; av; 4 x 1p. = 4 puncte c) numărul combinațiilor din F 2 cu flori violete: 4 (4/16); 1 punct - genotipul organismelor din F 2 care au flori albe și păstăi galbene: AAvv; Aavv; 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Organismele au trei funcții de bază: de nutriție, de relație, de reproducere. a) Daţi trei exemple de sisteme care participă la realizarea funcţiilor de relație ale organismelor. b) Explicați afirmaţia următoare: „Sucul pancreatic are rol în digestia chimică a alimentelor”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Reproducerea asexuată la plante. - Pigmenții asimilatori.",
      "exercitiul_2": "În lumea vie, există două tipuri de respiraţie: aerobă şi anaerobă. a) Scrieți ecuația chimică a respirației aerobe. b) Precizați un argument în favoarea afirmaţiei următoare: „În timpul inspirației, presiunea aerului din plămâni scade sub valoarea presiunii atmosferice”. c) Alcătuiţi un minieseu intitulat „Modalităţi de evidenţiere a respiraţiei la plante”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) trei exemple de sisteme care participă la realizarea funcţiilor de relație ale organismelor; 3 x 1p. = 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) ecuația chimică a respirației aerobe; 3 puncte b) precizarea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}