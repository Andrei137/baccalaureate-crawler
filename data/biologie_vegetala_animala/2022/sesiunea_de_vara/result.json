{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Țesutul nervos este alcătuit din ............ şi ............ .",
      "exercitiul_B": "Daţi două exemple de tipuri de reproducere întâlnite la plante; scrieţi în dreptul fiecărui tip de reproducere câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "La eucariote, sediul respirației aerobe este: a) aparatul Golgi b) centrozomul c) mitocondria d) ribozomul",
        "subpunctul_2": "Sunt moluște: a) arahnidele b) lamelibranhiatele c) oligochetele d) scifozoarele",
        "subpunctul_3": "Fiecare dintre celulele-fiice formate prin diviziunea mitotică a unei celule-mamă cu 2n = 26 cromozomi are: a) 2n = 26 cromozomi b) 2n = 13 cromozomi c) n = 26 cromozomi d) n = 13 cromozomi",
        "subpunctul_4": "La mamifere, vezica urinară: a) este protejată de o capsulă renală b) este localizată între rinichi și uretere c) este cale urinară d) preia urina din uretră",
        "subpunctul_5": "Ficatul mamiferelor: a) este componentă a tubului digestiv b) este localizat în cavitatea toracică c) participă la realizarea funcţiei de relaţie d) produce bila, cu rol digestiv"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Candidoza și TBC-ul sunt boli cu transmitere sexuală.",
        "subpunctul_2": "La mamifere, în timpul inspirației, volumul plămânilor se micșorează.",
        "subpunctul_3": "Sistemul nervos central al mamiferelor este alcătuit din măduva spinării și encefal."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de tipuri de reproducere întâlnite la plante; 2 x 1p. = 2 puncte - câte o caracteristică pentru fiecare tip de reproducere. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2b; 3a; 4c; 5d. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sistemul circulator al mamiferelor este alcătuit din inimă și vase de sânge.",
        "subpunctul_a": "Numiţi două vase mari de sânge prin care circulă sânge oxigenat, precizând pentru fiecare dintre cele două vase de sânge: sensul circulaţiei sângelui prin aceste vase, compartimentele inimii cu care comunică aceste vase de sânge.",
        "subpunctul_b": "Precizaţi o deosebire dintre atriul stâng şi atriul drept ale inimii mamiferelor.",
        "subpunctul_c": "Calculaţi masa apei din plasma sângelui unui tânăr, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului tânărului este de 67 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează un soi de mușcată curgătoare cu flori simple (d), de culoare albă (A) cu un soi de mușcată curgătoare cu flori duble (D), de culoare roșie (a). Părinții sunt homozigoți pentru ambele caractere. În F 1 se obţin descendenţi hibrizi. Prin încrucişarea între ei a indivizilor din F 1 , se obţin, în F 2 , 16 combinaţii de factori ereditari. Stabiliţi următoarele:",
        "subpunctul_a": "genotipurile celor doi părinţi;",
        "subpunctul_b": "tipurile de gameţi produşi de indivizii din F 1 ;",
        "subpunctul_c": "numărul combinațiilor din F 2 cu flori duble; genotipul indivizilor din F 2 care au flori simple de culoare roșie.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) - numirea a două vase mari de sânge prin care circulă sânge oxigenat; 2 x 1p. = 2 puncte - sensul circulaţiei sângelui prin vasele de sânge numite; 2 x 1p. = 2 puncte - compartimentele inimii cu care comunică vasele de sânge numite; 2 x 1p. = 2 puncte b) precizarea unei deosebiri dintre atriul stâng şi atriul drept ale inimii mamiferelor; 2 puncte c) - calcularea masei sângelui tânărului; 2 puncte 67 x 7 : 100 = 4,69 kg; - calcularea masei plasmei sangvine; 2 puncte 4,69 x 55 : 100 = 2,5795 kg; - calcularea masei apei din plasma sangvină; 2 puncte 2,5795 x 90 : 100 = 2,32155 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipurile celor doi părinţi: ddAA; DDaa; 2 x 1p. = 2 puncte b) tipurile de gameţi produşi de indivizii din F 1 : DA; Da; dA; da; 4 x 1p. = 4 puncte c) numărul combinațiilor din F 2 cu flori duble: 12 (12/16); 1 punct - genotipul indivizilor din F 2 care au flori simple de culoare roșie: (ddaa); 1 punct d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Organismele vii sunt clasificate în cinci regnuri. Două dintre acestea sunt: regnul Plante și regnul Fungi. a) Numiți un alt regn și doi reprezentanți ai acestui regn. b) Scrieţi un argument în favoarea afirmaţiei următoare: „Plantele se hrănesc, în marea lor majoritate, autotrof”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Virusurile - caractere generale. - Heterotrofia la Fungi.",
      "exercitiul_2": "Ochiul este unul dintre organele de simț ale mamiferelor. a) Numiți alte trei organe de simț ale mamiferelor. b) Explicați afirmația următoare: „Miopia se corectează cu lentile divergente”. c) Alcătuiţi un minieseu intitulat „Globul ocular la mamifere”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea: - unui alt regn; 1 punct - a doi reprezentanți ai acestui regn; 2 x 1p. = 2 puncte b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea altor trei organe de simț ale mamiferelor; 3 x 1p. = 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}