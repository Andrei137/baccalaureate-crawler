{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Trunchiul cerebral al mamiferelor este alcătuit din bulbul rahidian, ............ şi ............ .",
      "exercitiul_B": "Dați două exemple de componente ale celulei procariote; scrieţi în dreptul fiecărui component rolul îndeplinit.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Sunt vertebrate: a) arahnidele b) anelidele c) crustaceii d) peștii osoși",
        "subpunctul_2": "Monocotiledonatele sunt: a) bacterii b) gimnosperme c) monere d) plante",
        "subpunctul_3": "Alimentaţia bogată în vegetale şi lapte, avitaminoza, hiperparatiroidismul pot fi cauze ale: a) astigmatismului b) accidentului vascular cerebral c) litiazei urinare d) sclerozei în plăci",
        "subpunctul_4": "Sclerotica: a) are vascularizație bogată b) este componentă a sistemului optic c) este învelişul extern al globului ocular d) reprezintă sediul receptorilor vizuali",
        "subpunctul_5": "Fotosinteza la plante: a) este un tip de nutriţie autotrofă b) eliberează energie luminoasă c) sintetizează substanţe anorganice d) se realizează în absenţa pigmenţilor asimilatori"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Celulele senzoriale auditive sunt localizate în melcul membranos din urechea medie.",
        "subpunctul_2": "Căile urinare ale mamiferelor sunt reprezentate de uretere, vezica urinară și uter.",
        "subpunctul_3": "Candidoza este o boală cu transmitere sexuală provocată de o ciupercă."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de componente ale celulei procariote; 2 x 1p. = 2 puncte - rolul îndeplinit de fiecare component. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1d; 2d; 3c; 4c; 5a. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "La om, sângele circulă într-un sistem închis de vase, reprezentate de artere, vene şi capilare.",
        "subpunctul_a": "Precizați trei boli ale sistemului circulator la om și câte o manifestare pentru fiecare boală.",
        "subpunctul_b": "Explicați rolul globulelor roșii în transportul gazelor respiratorii.",
        "subpunctul_c": "Calculaţi masa apei din plasma sângelui unui copil, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului copilului este de 16 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două plante de mazăre care se deosebesc prin două perechi de caractere: talia tulpinii și culoarea semințelor. O plantă de mazăre are talia înaltă (Î) și semințe galbene (G), iar cealaltă plantă de mazăre are talia scundă (î) şi semințe verzi (g). Părinţii sunt homozigoţi pentru ambele caractere. În F 1 se obțin organisme hibride. Prin încrucişarea între ei a hibrizilor din F 1 , se obţin în F 2 16 combinaţii de factori ereditari. Stabiliţi următoarele:",
        "subpunctul_a": "genotipul celor două plante de mazăre;",
        "subpunctul_b": "trei exemple de tipuri de gameţi formaţi de organismele din F 1 ;",
        "subpunctul_c": "numărul combinațiilor din F 2 cu semințe galbene; genotipul organismelor din F 2 care au talia scundă și semințe galbene.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) Precizarea: - a trei boli ale sistemului circulator la om; 3 x 1p. = 3 puncte - câte unei manifestări pentru fiecare boală; 3 x 1p. = 3 puncte b) explicarea rolului globulelor roșii în transportul gazelor respiratorii; 2 puncte c) - calcularea masei sângelui copilului; 2 puncte 16 x 7 : 100 = 1,12 kg; - calcularea masei plasmei sangvine; 2 puncte 1,12 x 55 : 100 = 0,616 kg; - calcularea masei apei din plasma sangvină; 2 puncte 0,616 x 90 : 100 = 0,5544 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipul celor două plante de mazăre: ÎÎGG; îîgg; 2 x 1p. = 2 puncte b) trei exemple de tipuri de gameţi formaţi de organismele din F 1 ; 3 x 1p. = 3 puncte c) numărul combinațiilor din F 2 cu semințe galbene:12 (12/16); 1 punct - genotipul organismelor din F 2 care au talia scundă și semințe galbene: îîGG; îîGg; 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Prin respirație, organismele obțin energia necesară desfășurării diferitelor activități. a) Scrieți ecuația generală a respirației anaerobe. b) Formulați un argument în favoarea afirmaţiei următoare: „La eucariote, mitocondria este sediul respirației aerobe”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Evidențierea respirației la plante. - Sistemul respirator la mamifere: căi respiratorii.",
      "exercitiul_2": "Mamiferele au nutriție heterotrofă. Sistemul digestiv al acestora este alcătuit din tub digestiv și glande anexe. a) Numiți cele trei glande anexe, componente ale sistemului digestiv al mamiferelor. b) Explicaţi afirmaţia următoare: „Glandele anexe au rol în digestia chimică a alimentelor”. c) Alcătuiţi un minieseu intitulat „Tubul digestiv - componentă a sistemului digestiv al mamiferelor”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) ecuația generală a respirației anaerobe; 3 puncte b) formularea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea celor trei glande anexe, componente ale sistemului digestiv al mamiferelor; 3 x 1p. = 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}