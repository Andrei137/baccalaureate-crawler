{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Prezenţa pigmenţilor ............ este una dintre condiţiile realizării procesului de ............ la plante.",
      "exercitiul_B": "Precizaţi două tipuri de reproducere asexuată întâlnită la plante; scrieţi în dreptul fiecărui tip de reproducere asexuată câte un exemplu de organism la care este întâlnit.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Organit celular specific celulei vegetale este: a) aparatul Golgi b) cloroplastul c) mitocondria d) reticulul endoplasmatic",
        "subpunctul_2": "Aparţine scheletului membrului inferior al omului: a) fibula b) humerusul c) radiusul d) ulna",
        "subpunctul_3": "Sunt plante: a) bazidiomicetele b) eubacteriile c) monocotiledonatele d) sporozoarele",
        "subpunctul_4": "Fiecare dintre celulele-fiice formate prin diviziunea meiotică a unei celule-mamă cu 2n = 10 cromozomi are: a) 2n = 10 cromozomi b) 2n = 5 cromozomi c) n = 10 cromozomi d) n = 5 cromozomi",
        "subpunctul_5": "Hipotalamusul: a) are rol în reglarea temperaturii corpului b) este componentă a trunchiului cerebral c) este situat ventral faţă de măduva spinării d) se leagă de bulb printr-o pereche de pedunculi"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "La mamifere, ovarele reprezintă sediul fecundaţiei.",
        "subpunctul_2": "La plante, fotosinteza poate fi evidenţiată după O 2 absorbit.",
        "subpunctul_3": "Capsula Bowman şi tubul urinifer sunt componente ale nefronului."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două tipuri de reproducere asexuată întâlnită la plante; 2 x 1p. = 2 puncte - câte un exemplu de organism pentru fiecare tip de reproducere asexuată. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1b; 2a; 3c; 4d; 5a. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "La mamifere, sistemul circulator sanguin este alcătuit din inimă şi vase de sânge.",
        "subpunctul_a": "Caracterizaţi artera pulmonară precizând: compartimentul inimii cu care comunică, tipul de sânge transportat, sensul circulaţiei sângelui prin acest vas, o deosebire faţă de artera aortă.",
        "subpunctul_b": "Explicaţi rolul pericardului din structura peretelui inimii.",
        "subpunctul_c": "Calculaţi masa apei din plasma sângelui unei copil, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului copilului este de 34 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează o plantă cu frunze rotunde (",
        "subpunctul_c": "şi mari (M) cu o plantă cu frunze cordate (C) şi mici (m). Părinţii sunt homozigoţi pentru ambele caractere. În F 1 se obţin descendenţi hibrizi. Prin încrucişarea între ei a indivizilor din F 1 , se obţin, în F 2 , 16 combinaţii de factori ereditari. Stabiliţi următoarele: numărul combinaţiilor dublu heterozigote din F 2 ; două exemple de genotipuri ale organismelor din F 2 care au frunze cordate şi mari.",
        "subpunctul_a": "genotipurile celor doi părinţi;",
        "subpunctul_b": "trei exemple de tipuri de gameţi produşi de indivizii din F 1 ;",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) caracterizarea arterei pulmonare precizând: - compartimentul inimii cu care comunică artera pulmonară; 1 punct - tipul de sânge transportat de artera pulmonară; 1 punct - sensul circulaţiei sângelui prin artera pulmonară; 1 punct - o deosebire dintre artera pulmonară şi artera aortă; 2 puncte b) explicarea corectă; 3 puncte c) - calcularea masei sângelui copilului; 2 puncte 34 x 7 : 100 = 2,38 kg; - calcularea masei plasmei sangvine; 2 puncte 2,38 x 55 : 100 = 1,309 kg; - calcularea masei apei din plasma sangvină; 2 puncte 1,309 x 90 : 100 = 1, 1781 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipurile celor doi părinţi: ccMM; CCmm; 2 x 1p. = 2 puncte b) trei exemple de tipuri de gameţi produşi de indivizii din F 1 ; 3 x 1p. = 3 puncte c) numărul combinaţiilor dublu heterozigote din F 2 : 4 (4/16); 1 punct - două exemple de genotipuri ale organismelor din F 2 care au frunze cordate şi mari; 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Organele de simţ, împreună cu sistemul nervos, au rol în realizarea sensibilităţii la mamifere. a) Caracterizaţi o boală a sistemului nervos central la om precizând: numele bolii, o cauză, o măsură de prevenire. b) Explicaţi rolul fibrelor musculare din iris. c) Construiţi patru enunţuri afirmative, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Urechea externă a mamiferelor. - Pielea.",
      "exercitiul_2": "La mamifere, digestia este realizată de sistemul digestiv. a) Caracterizaţi ficatul precizând: localizarea ficatului, numele sucului digestiv secretat de ficat, două exemple de componente ale acestui suc digestiv. b) Scrieţi un argument în favoarea afirmaţiei următoare: „Există asemănări între compoziţia salivei şi compoziţia sucului pancreatic”. c) Alcătuiţi un minieseu intitulat „Tubul digestiv al mamiferelor”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) caracterizarea unei boli a sistemului nervos central la om precizând: - numele bolii; 1 punct - o cauză a bolii; 1 punct - o măsură de prevenire a bolii; 1 punct b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) caracterizarea ficatului precizând: - localizarea ficatului; 1 punct - numele sucului digestiv secretat de ficat; 1 punct - două exemple de componente ale acestui suc digestiv; 2 x 1p. = 2 puncte b) scrierea unui argument; 2 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}