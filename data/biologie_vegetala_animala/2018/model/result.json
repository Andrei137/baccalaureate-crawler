{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. La mamifere, urechea ............ este alcătuită din conduct auditiv şi ............ .",
      "exercitiul_B": "Numiţi cele două tipuri de celule fotosensibile din retina ochiului mamiferelor; scrieţi în dreptul fiecărui tip de celule fotosensibile câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Fotosinteza, la plante: a) constă în sinteza de substanţe anorganice b) este un tip de nutriţie heterotrofă c) necesită prezenţa luminii d) se realizează în absenţa pigmenţilor asimilatori",
        "subpunctul_2": "Gimnospermele aparţin regnului: a) Animale b) Fungi c) Monera d) Plante",
        "subpunctul_3": "Peştii osoşi sunt: a) anure b) cordate c) hidrozoare d) urodele",
        "subpunctul_4": "Stomacul mamiferelor: a) este glandă anexă a sistemului digestiv b) este localizat în cavitatea abdominală c) participă la realizarea funcţiei de relaţie d) produce un suc digestiv lipsit de enzime",
        "subpunctul_5": "Rinichii: a) au în zona corticală piramide cu baza spre hil b) sunt componente ale sistemului excretor c) sunt localizaţi în cavitatea toracică d) sunt protejaţi de o pleură externă"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "SIDA este o boală cu transmitere sexuală, provocată de o bacterie.",
        "subpunctul_2": "Bila secretată de ficat conţine enzime lipolitice cu rol în emulsionarea grăsimilor.",
        "subpunctul_3": "Ereditatea şi variabilitatea sunt însuşiri ale lumii vii."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- numirea celor două tipuri de celule fotosensibile din retina ochiului mamiferelor; 2 x 1p. = 2 puncte - câte o caracteristică pentru fiecare dintre cele două tipuri de celule fotosensibile numite. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2d; 3b; 4b; 5b. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "La mamifere, sângele circulă prin sistemul circulator alcătuit din inimă şi vase reprezentate de artere, capilare şi vene. Varicele, hipertensiunea arterială, ateroscleroza, infarctul miocardic sunt afecţiuni ale sistemului circulator al omului.",
        "subpunctul_a": "Caracterizaţi varicele, precizând: o cauză, trei manifestări, două măsuri de prevenire.",
        "subpunctul_b": "Indicaţi o deosebire dintre artera aortă şi artera pulmonară.",
        "subpunctul_c": "Calculaţi masa apei din plasma sângelui unui halterofil, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului halterofilului este de 113 Kg. - Scrieţi toate etapele parcurse pentru rezolvarea cerinţei. -",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează un soi de corcoduş cu fructe mici şi roşii (mmRR) cu un soi de corcoduş cu fructe mari şi galbene (MMrr). În prima generaţie, F 1 , se obţin organisme hibride. Prin încrucişarea între ei a hibrizilor din F 1 , se obţin, în F 2 , 16 combinaţii de factori ereditari. Stabiliţi următoarele:",
        "subpunctul_a": "tipurile de gameţi formaţi de organismele din F 1 ;",
        "subpunctul_b": "raportul de segregare, după fenotip, din F 2 ;",
        "subpunctul_c": "numărul combinaţiilor din F 2 dublu heterozigote; genotipul organismelor din F 2 cu fructe mari şi roşii, heterozigote pentru mărime, homozigote pentru culoare.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) caracterizarea varicelor: - o cauză a varicelor; 1 punct - trei manifestări ale varicelor; 3 x 1p.= 3 puncte - două măsuri de prevenire a varicelor; 2 x 1p.= 2 puncte b) indicarea unei deosebiri dintre artera aortă şi artera pulmonară; 2 puncte c) - calcularea masei sângelui; 2 puncte 113 x 7 : 100 = 7,91 kg; - calcularea masei plasmei sangvine; 2 puncte 7,91 x 55 : 100 = 4,3505 kg; - calcularea masei apei din plasma sangvină; 2 puncte 4,3505 x 90 : 100 = 3,91545 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a cerinţei. Pentru raţionamentul corect, neînsoţit de calcule, se acordă jumătate din punctajul repartizat rezolvării cerinţei.",
      "exercitiul_B": "a) tipurile de gameţi formaţi de organismele din F 1 : MR; Mr; mR; mr; 4 x 1p. = 4 puncte b) raportul de segregare, după fenotip, din F 2 : 9:3:3:1; 1 punct c) numărul combinaţiilor din F 2 dublu heterozigote: 4 (4/16); 1 punct - genotipul organismelor din F 2 cu fructe mari şi roşii, heterozigote pentru mărime, homozigote pentru culoare: MmRR; 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "În lumea vie există două tipuri de respiraţie: aerobă şi anaerobă. a) Daţi un exemplu de vieţuitoare cu respiraţie aerobă şi un exemplu de vieţuitoare cu respiraţie anaerobă. b) Precizaţi o asemănare şi o deosebire între respiraţia aerobă şi respiraţia anaerobă. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Inspiraţia. - Laringita: manifestări, prevenire.",
      "exercitiul_2": "Celula animală este alcătuită din mai multe componente care au o structură corespunzătoare rolului îndeplinit, ca de exemplu: membrană celulară, citoplasmă fundamentală şi structurată (centrozom, reticul endoplasmatic, lizozomi, ribozomi, mitocondrii etc.), nucleu. a) Numiţi două componente comune celulei vegetale şi celulei animale şi o componentă specifică celulei vegetale. b) Evidenţiaţi relaţia structură - funcţie, în cazul unuia dintre organitele celulare enumerate în enunţul de mai sus. c) Alcătuiţi un minieseu intitulat „Etapele meiozei”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) indicarea unui exemplu de vieţuitoare cu respiraţie aerobă şi a unui exemplu de vieţuitoare cu respiraţie anaerobă; 2 x 1p. = 2 puncte b) precizarea unei asemănări şi a unei deosebiri între respiraţia aerobă şi respiraţia anaerobă; 2 x 2p. = 4 puncte c) construirea a patru enunţuri afirmative folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea a două componente comune celulei vegetale şi celulei animale şi a unei componente specifice celulei vegetale; 3 x 1p.= 3 puncte b) evidenţierea relaţiei structură - funcţie, în cazul unuia dintre organitele celulare enumerate; 3 puncte c) alcătuirea minieseului, folosind informaţia ştiinţifică adecvată: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}