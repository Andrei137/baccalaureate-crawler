{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Ascomicetele şi ............ aparţin regnului ............ .",
      "exercitiul_B": "Daţi două exemple de grupe de artropode; scrieţi în dreptul fiecărei grupe de artropode câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "La mamifere, componentă a nefronului este: a) lobul renal b) piramida renală c) tubul contort distal d) zona medulară",
        "subpunctul_2": "Coniferele sunt: a) alge b) dicotiledonate c) monocotiledonate d) plante",
        "subpunctul_3": "SIDA şi candidoza au în comun următoarea caracteristică: a) pot fi prevenite printr-o nutriţie echilibrată b) sunt boli cu transmitere sexuală c) sunt provocate de virusul HIV d) sunt specifice sexului femeiesc",
        "subpunctul_4": "Stomacul mamiferelor: a) are o porţiune în formă de fund de sac numită cecum b) este glandă anexă a sistemului digestiv c) este localizat între esofag şi intestinul subţire d) participă la realizarea funcţiei de relaţie",
        "subpunctul_5": "Fotosinteza: a) constă în sinteza de substanţe organice b) este un tip de nutriţie heterotrofă c) este independentă de prezenţa luminii d) se realizează în absenţa clorofilei"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Epilepsia este una dintre bolile sistemului circulator al omului.",
        "subpunctul_2": "Umoarea apoasă, umoarea sticloasă şi pata galbenă sunt componente ale sistemului optic al ochiului mamiferelor.",
        "subpunctul_3": "Variabilitatea este însuşire a lumii vii."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de grupe de artropode; 2 x 1p. = 2 puncte - câte o caracteristică pentru fiecare grupă de artropode. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2d; 3b; 4c; 5a. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "La mamifere, în alcătuirea arborelui vascular se disting două teritorii de circulaţie a sângelui: circulaţia mare şi circulaţia mică.",
        "subpunctul_a": "Prezentaţi un vas de sânge care participă la realizarea circulaţiei mici a sângelui şi un vas de sânge care participă la realizarea circulaţiei mari a sângelui, precizând pentru fiecare vas de sânge: denumirea, tipul de sânge transportat, sensul circulaţiei sângelui prin vasul respectiv.",
        "subpunctul_b": "Evidenţiaţi unitatea structură-funcţie, în cazul capilarelor.",
        "subpunctul_c": "Calculaţi masa apei din plasma sângelui unui sportiv de performanţă, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului sportivului de performanţă este de 108 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două soiuri de dovleac, unul cu fructe rotunde (R), de culoare gri-albicios (G), fiind homozigot pentru ambele caractere, iar celălalt cu fructe în formă de pară (r), de culoare portocalie (g). În prima generaţie, F 1, se obţin organisme hibride. Prin încrucişarea între ei a indivizilor din F 1 , se obţin, în F 2 , 16 combinaţii de factori ereditari. Stabiliţi următoarele:",
        "subpunctul_a": "genotipurile celor două soiuri de dovleac;",
        "subpunctul_b": "trei exemple de tipuri de gameţi produşi de indivizii din F 1 ;",
        "subpunctul_c": "numărul combinaţiilor din F 2 , heterozigote pentru forma fructelor; genotipul indivizilor din F 2 cu fructe rotunde, de culoare portocalie.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) prezentarea celor două vase de sânge care participă la realizarea circulaţiei mici, respectiv a circulaţiei mari a sângelui, precizând pentru fiecare: - denumirea vasului de sânge; 2 x 1p.= 2 puncte - tipul de sânge transportat de vasul de sânge; 2 x 1p.= 2 puncte - sensul circulaţiei sângelui prin vasul de sânge; 2 x 1p.= 2 puncte b) evidenţierea unităţii structură-funcţie, în cazul capilarelor; 2 puncte c) - calcularea masei sângelui sportivului de performanţă; 2 puncte 108 x 7 : 100 = 7,56 kg; - calcularea masei plasmei sangvine; 2 puncte 7,56 x 55 : 100 = 4,158 kg; - calcularea masei apei din plasma sangvină; 2 puncte 4,158 x 90 : 100 = 3,7422 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a cerinţei. Pentru raţionamentul corect, neînsoţit de calcule, se acordă jumătate din punctajul repartizat rezolvării cerinţei.",
      "exercitiul_B": "a) genotipurile celor două soiuri de dovleac: RRGG; rrgg; 2 x 1p. = 2 puncte b) trei exemple de tipuri de gameţi produşi de indivizii din F 1 ; 3 x 1p. = 3 puncte c) numărul combinaţiilor din F 2 , heterozigote pentru forma fructelor: 8 (8/16); 1 punct - genotipul indivizilor din F 2 cu fructe rotunde, de culoare portocalie (RRgg; Rrgg); 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Vieţuitoarele pot respira aerob şi/ sau anaerob. a) Scrieţi ecuaţia chimică a respiraţiei anaerobe. b) Explicaţi motivul pentru care cantitatea de energie obţinută prin respiraţia aerobă este mai mare decât cantitatea de energie obţinută prin respiraţia anaerobă. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Ventilaţia pulmonară: inspiraţia. - Pneumonia: manifestări, prevenire.",
      "exercitiul_2": "Nucleul este un constituent celular prezent în toate celulele eucariote, cu unele excepţii. a) Enumeraţi trei componente ale nucleului. b) Explicaţi rolul nucleului. c) Alcătuiţi un minieseu intitulat „Mitoza şi meioza - tipuri de diviziune celulară indirectă”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) scrierea ecuaţiei chimice a respiraţiei anaerobe; 3 puncte b) explicarea corectă; 3 puncte c) construirea a patru enunţuri afirmative folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) enumerarea a trei componente ale nucleului; 3 x 1p.= 3 puncte b) explicarea corectă; 3 puncte c) alcătuirea minieseului, folosind informaţia ştiinţifică adecvată: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}