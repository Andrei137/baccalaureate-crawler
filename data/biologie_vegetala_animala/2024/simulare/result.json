{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Achena, păstaia, cariopsa și ........... sunt exemple de fructe ........... întâlnite la angiosperme.",
      "exercitiul_B": "Daţi două exemple de tipuri de reproducere asexuată întâlnite la plante; scrieţi în dreptul fiecăruia câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Sunt vertebrate: a) anurele b) artropodele c) celenteratele d) crustaceii",
        "subpunctul_2": "Fiecare dintre celulele-fiice formate prin diviziunea meiotică a unei celule-mamă cu 2n = 36 cromozomi are: a) n = 18 cromozomi b) n = 36 cromozomi c) 2n = 18 cromozomi d) 2n = 36 cromozomi",
        "subpunctul_3": "Sediul respirației aerobe la eucariote sunt: a) cloroplastele b) lizozomii c) mitocondriile d) ribozomii",
        "subpunctul_4": "La mamifere, bila: a) are rol în emulsionarea grăsimilor b) conține enzime lipolitice c) este secretată de vezica biliară d) participă la realizarea digestiei gastrice",
        "subpunctul_5": "Fotosinteza la plante: a) constă în preluarea O 2 din atmosferă b) este procesul producerii de energie c) reprezintă procesul sintezei de substanțe anorganice d) se poate evidenția după CO 2 absorbit din atmosferă"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Plastidele sunt organite celulare comune celulelor vegetale și animale.",
        "subpunctul_2": "Alcoolul și tutunul sunt factori de risc pentru sistemul nervos central al omului.",
        "subpunctul_3": "Receptorii vizuali sunt celule chemosensibile."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de tipuri de reproducere asexuată întâlnite la plante; 2 x 1p. = 2 puncte - câte o caracteristică pentru fiecare tip de reproducere asexuată. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1a; 2a; 3c; 4a; 5d. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2A; 3F. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sângele, component al mediului intern al mamiferelor, circulă într-un sistem închis de vase.",
        "subpunctul_a": "Precizați cele trei tipuri de elemente figurate din compoziția sângelui și câte un rol pentru două dintre ele.",
        "subpunctul_b": "Explicați modul în care sângele realizează transportul gazelor respiratorii.",
        "subpunctul_c": "Calculaţi masa apei din plasma sângelui unui adolescent, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului adolescentului este de 55 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două plante decorative care se deosebesc prin forma frunzelor și culoarea florilor. O plantă decorativă are frunze ovale (",
        "subpunctul_a": "și flori de culoare albastră (g), iar cealaltă plantă decorativă are frunze alungite (A) și flori de culoare galbenă (G), fiind heterozigotă pentru ambele caractere. În F 1 se obțin mai multe combinații de factori ereditari. Stabiliţi următoarele: genotipurile părinților;",
        "subpunctul_b": "tipurile de gameţi produşi de părintele heterozigot pentru ambele caractere;",
        "subpunctul_c": "genotipul descendenților din F 1 care au frunze ovale.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) precizarea: - celor trei tipuri de elemente figurate din compoziția sângelui; 3 x 1p. = 3 puncte - câte unui rol pentru două dintre ele; 2 x 1p. = 2 puncte b) explicarea corectă; 3 puncte c) - calcularea masei sângelui adolescentului; 2 puncte 55 x 7: 100 = 3,85 kg; - calcularea masei plasmei sangvine; 2 puncte 3,85 x 55 : 100 = 2,1175 kg; - calcularea masei apei din plasma sangvină; 2 puncte 2,1175 x 90 : 100 = 1,90575 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipurile părinților: aagg; AaGg; 2 x 1p. = 2 puncte b) tipurile de gameţi produşi de părintele heterozigot pentru ambele caractere: AG; Ag; aG; ag; 4 x 1p. = 4 puncte c) genotipul descendenților din F 1 care au frunze ovale: aaGg; aagg; 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Prin excreție, viețuitoarele elimină la exterior substanțe nefolositoare, toxice, aflate în exces etc. La mamifere, excreția este realizată de sistemul excretor, alcătuit din rinichi și căi urinare. a) Precizați localizarea și două componente structurale ale rinichilor mamiferelor. b) Explicați relația funcțională dintre sistemul excretor și celelalte sisteme implicate în realizarea funcțiilor de nutriție ale mamiferelor. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Excreția la plante - Boli ale sistemului excretor la om – cauze și prevenire",
      "exercitiul_2": "Țesutul nervos este alcătuit din neuroni și celule gliale. a) Precizați trei funcții ale celulelor gliale. b) Scrieți un argument în favoarea afirmației următoare: „Structura unui țesut corespunde funcției îndeplinite”. c) Alcătuiţi un minieseu intitulat „Componentele neuronului”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) precizarea: - localizării rinichilor mamiferelor; 1 punct - a două componente structurale ale rinichilor mamiferelor; 2 x 1p. = 2 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea a trei funcții ale celulelor gliale; 3 x 1p. = 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}