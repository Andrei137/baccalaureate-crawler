{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. La mamifere, receptorii ............ sunt localizaţi în urechea ............ .",
      "exercitiul_B": "Daţi două exemple de boli ale sistemului digestiv la om; scrieţi în dreptul fiecărei boli câte o manifestare.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Din regnul Fungi fac parte: a) Angiospermele b) Bazidiomicetele c) Gimnospermele d) Pteridofitele",
        "subpunctul_2": "Insectele sunt: a) artropode b) celenterate c) cordate d) moluşte",
        "subpunctul_3": "Androceul florii angiospermelor este alcătuit din totalitatea: a) carpelelor b) petalelor c) sepalelor d) staminelor",
        "subpunctul_4": "Fiecare dintre celulele-fiice, formate prin diviziunea meiotică a unei celule-mamă cu 2n = 6 cromozomi, are: a) n = 3 cromozomi b) n = 6 cromozomi c) 2n = 3 cromozomi d) 2n = 6 cromozomi",
        "subpunctul_5": "Candidoza şi sifilisul au în comun următoarea caracteristică: a) pot fi prevenite printr-o alimentaţie echilibrată b) sunt boli cu transmitere sexuală c) sunt provocate de același virus d) sunt specifice sexului bărbătesc"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Lipaza pancreatică transformă amidonul în maltoză.",
        "subpunctul_2": "La mamifere, rinichii au în partea convexă hilul renal.",
        "subpunctul_3": "Cerebelul mamiferelor are rol în menţinerea echilibrului corpului."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de boli ale sistemului digestiv la om; 2 x 1p. = 2 puncte - câte o manifestare pentru fiecare boală. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1b; 2a; 3d; 4a; 5b. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sângele este unul dintre componentele mediului intern al mamiferelor şi circulă prin sistemul circulator alcătuit din inimă şi vase de sânge.",
        "subpunctul_a": "Precizați două caracteristici ale leucocitelor şi rolul pe care îl îndeplinesc.",
        "subpunctul_b": "Comparaţi atriul drept al inimii cu ventriculul drept al inimii, precizând o asemănare și o deosebire între aceste compartimente ale inimii.",
        "subpunctul_c": "Calculaţi masa apei din plasma sângelui unei persoane, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului persoanei este de 52 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două plante de petunii care se deosebesc prin două perechi de caractere: dimensiunea şi culoarea florilor. Florile mari (M) şi de culoare albă (A) sunt caractere dominante, iar florile mici (",
        "subpunctul_m": "şi de culoare roşie (a) sunt caractere recesive. Una dintre petunii are flori mari şi de culoare roşie, fiind heterozigotă pentru mărimea florilor, iar cealaltă petunie are flori mici şi de culoare albă, fiind homozigotă pentru culoarea florilor. În F 1 se obțin mai multe combinații de factori ereditari. Stabiliţi următoarele:",
        "subpunctul_a": "genotipurile părinților;",
        "subpunctul_b": "tipurile de gameţi produşi de cei doi părinți;",
        "subpunctul_c": "procentul combinațiilor din F 1 cu flori albe; genotipul indivizilor din F 1 cu flori mari și de culoare albă şi al celor cu flori mici şi de culoare albă.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) precizarea: - a două caracteristici ale leucocitelor; 2 x 1p. = 2 puncte - rolului îndeplinit de leucocite; 2 puncte b) o asemănare și o deosebire între atriul drept al inimii şi ventriculul drept al inimii; 2 x 2p. = 4 puncte c) - calcularea masei sângelui persoanei; 2 puncte 52 x 7 : 100 = 3,64 kg; - calcularea masei plasmei sangvine; 2 puncte 3,64 x 55 : 100 = 2,002 kg; - calcularea masei apei din plasma sangvină; 2 puncte 2,002 x 90 : 100 = 1,8018 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipurile părinților: Mmaa; mmAA; 2 x 1p. = 2 puncte b) tipurile de gameţi produşi de cei doi părinți: Ma; ma; mA; 3 x 1p. = 3 puncte c) procentul combinațiilor din F 1 cu flori albe (100%); 1 punct - genotipul indivizilor din F 1 cu flori mari și de culoare albă şi al celor cu flori mici şi de culoare albă (MmAa; mmAa); 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "În lumea vie există două tipuri de respiraţie: aerobă şi anaerobă. a) Scrieţi ecuaţia chimică a respiraţiei anaerobe. b) Explicaţi afirmaţia următoare: „La eucariote, sediul respiraţiei aerobe este mitocondria”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Fermentaţia acetică - Plămânii - structură",
      "exercitiul_2": "Organismele pluricelulare sunt alcătuite din celule grupate în ţesuturi. a) Precizaţi trei componente ale unui neuron. b) Scrieți un argument în favoarea afirmaţiei următoare: „Țesuturile conducătoare ale plantelor sunt alcătuite din celule specializate în transportul sevelor”. c) Alcătuiţi un minieseu intitulat „Ţesutul osos”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) scrierea ecuaţiei chimice a respiraţiei anaerobe; 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea a trei componente ale unui neuron; 3 x 1p. = 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}