{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. La mamifere, în timpul ........... presiunea aerului din plămâni ........... .",
      "exercitiul_B": "Daţi două exemple de grupe de plante; scrieţi în dreptul fiecărei grupe câte o caracteristică a acesteia.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Cestodele sunt: a) anelide b) celenterate c) nematelminți d) platelminți",
        "subpunctul_2": "Component specific celulei vegetale este: a) cloroplastul b) lizozomul c) mitocondria d) ribozomul",
        "subpunctul_3": "Fotosinteza la plante constă în: a) eliminarea CO 2 în atmosferă b) preluarea O 2 din atmosferă c) producerea de substanțe minerale d) sinteza de substanțe organice",
        "subpunctul_4": "Fiecare dintre celulele-fiice formate prin diviziunea meiotică a unei celule-mamă cu 2n = 46 cromozomi are: a) n = 23 cromozomi b) n = 46 cromozomi c) 2n = 23 cromozomi d) 2n = 46 cromozomi",
        "subpunctul_5": "Rinichii mamiferelor: a) au rol în excreție b) au în partea convexă hilul renal c) sunt înveliți de capsula Bowman d) sunt lipsiți de vascularizație"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Cariopsa, nuca și achena sunt exemple de fructe uscate întâlnite la angiosperme.",
        "subpunctul_2": "Ovarele sunt glandele anexe ale sistemului reproducător femel.",
        "subpunctul_3": "Falangele și radiusul sunt oase ale scheletului membrului inferior al omului."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de grupe de plante; 2 x 1p. = 2 puncte - câte o caracteristică pentru fiecare grupă de plante dată exemplu. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1d; 2a; 3d; 4a; 5a. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1A; 2F; 3F. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Vasele de sânge ale omului pot fi afectate de unele boli, ca de exemplu ateroscleroza. Scăderea elasticității vaselor este una dintre manifestările acestei boli.",
        "subpunctul_a": "Precizați o altă manifestare a aterosclerozei, două cauze și două măsuri de prevenire a acestei boli.",
        "subpunctul_b": "Explicați rolul venelor pulmonare.",
        "subpunctul_c": "Calculaţi masa apei din plasma sângelui unui adult, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului adultului este de 73 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează un păr viguros (v), cu fructe asimetrice (A), fiind heterozigot pentru forma fructelor, cu un păr de vigoare slabă (V) și fructe sferice (a), fiind homozigot pentru ambele caractere. În F 1 se obțin mai multe combinații de factori ereditari. Stabiliţi următoarele:",
        "subpunctul_a": "genotipurile părinților;",
        "subpunctul_b": "tipurile de gameţi produşi de cei doi părinți;",
        "subpunctul_c": "procentul descendenților din F 1 care au ambele caractere dominante și genotipul acestora; genotipul descendenților din F 1 care au fructe sferice.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) precizarea: - unei alte manifestări a aterosclerozei; 1 punct - a două cauze ale aterosclerozei; 2 x 1p. = 2 puncte - a două măsuri de prevenire a aterosclerozei; 2 x 1p. = 2 puncte b) explicarea corectă; 3 puncte c) - calcularea masei sângelui adultului; 2 puncte 73 x 7: 100 = 5,11 kg; - calcularea masei plasmei sangvine; 2 puncte 5,11 x 55 : 100 = 2,8105 kg; - calcularea masei apei din plasma sangvină; 2 puncte 2.8105 x 90 : 100 = 2, 52945 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipurile părinților: vvAa; VVaa; 2 x 1p. = 2 puncte b) tipurile de gameţi produşi de cei doi părinți: vA; va; Va; 3 x 1p. = 3 puncte c) procentul descendenților din F 1 care au ambele caractere dominante și genotipul acestora; (50%; VvAa); 2 x 1p. = 2 puncte - genotipul descendenților din F 1 care au fructe sferice: Vvaa; 1 punct d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Țesuturile, vegetale sau animale, sunt grupări de celule cu aceeași formă, aceeași structură și care îndeplinesc aceeași funcție. a) Numiți trei tipuri de țesuturi animale. b) Explicați afirmația următoare: „Țesuturile vegetale embrionare primare au rol în creșterea în lungime a rădăcinilor și a tulpinilor plantelor.” c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Țesutul vegetal fundamental asimilator - Celulele gliale",
      "exercitiul_2": "Organele de simț împreună cu sistemul nervos asigură sensibilitatea la mamifere. a) Precizați trei componente ale encefalului mamiferelor. b) Scrieți un argument în favoarea afirmației următoare: „Leziuni la nivelul urechii interne a mamiferelor pot afecta echilibrul corpului”. c) Alcătuiţi un minieseu intitulat „Deficiențe senzoriale la om și remedii ale acestora”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea a trei tipuri de țesuturi animale; 3 x 1p. = 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea a trei componente ale encefalului mamiferelor; 3 x 1p. = 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}