{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Tripsina este componentă a sucului ............ şi are rol în digestia chimică a ............ .",
      "exercitiul_B": "Daţi două exemple de grupe de plante; scrieţi în dreptul fiecărei grupe câte un exemplu reprezentativ.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Cordate sunt: a) anelidele b) cefalopodele c) peştii d) platelminţii",
        "subpunctul_2": "Respiraţia aerobă: a) are rol în producerea de energie b) este un proces specific plantelor c) necesită prezenţa luminii d) se mai numeşte fermentaţie",
        "subpunctul_3": "Componentă a tubului digestiv la om este: a) esofagul b) ficatul c) glanda salivară d) pancreasul",
        "subpunctul_4": "Rinichiul: a) are ca unitate structurală neuronul b) are rol în procesul de excreţie c) este componentă a căilor urinare d) este localizat în cavitatea toracică",
        "subpunctul_5": "SIDA este: a) afecţiune specifică bărbaţilor b) boală cu transmitere sexuală c) prevenită prin igiena alimentaţiei d) provocată de infecţia cu o ciupercă"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Fotosinteza este procesul prin care plantele verzi transformă substanţele organice în substanţe anorganice, eliberând O 2 .",
        "subpunctul_2": "La mamifere, în timpul inspiraţiei, muşchii intercostali se relaxează.",
        "subpunctul_3": "Segregarea independentă a perechilor de caractere este una dintre legile eredităţii descoperite de Mendel."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de grupe de plante; 2 x 1p. = 2 puncte - câte un exemplu reprezentativ pentru fiecare grupă de plante. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2a; 3a; 4b; 5b. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a afirmaţiei false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Inima şi vasele de sânge sunt componente ale sistemului circulator al mamiferelor.",
        "subpunctul_a": "Caracterizaţi ateroscleroza, precizând: o cauză, două manifestări, o măsură de prevenire.",
        "subpunctul_b": "Precizaţi o asemănare şi o deosebire între valvulele atrio-ventriculare şi valvulele semilunare.",
        "subpunctul_c": "Calculaţi conţinutul în apă al plasmei sângelui unei persoane, ştiind următoarele: - volumul sangvin reprezintă 7% din masa corpului; - plasma sangvină reprezintă 55% din volumul sangvin; - apa reprezintă 90% din compoziţia plasmei sangvine; - persoana cântăreşte 66 de Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi această problemă cu o altă cerinţă pe care o formulaţi voi; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează un soi de măr cu fructe mari (M), de culoare galbenă (r), fiind heterozigot pentru mărimea fructelor, cu un soi de măr cu fructe mici (m), de culoare roşie (R), care este heterozigot pentru culoarea fructelor. Stabiliţi următoarele:",
        "subpunctul_a": "genotipurile părinţilor;",
        "subpunctul_b": "tipurile de gameţi formaţi de fiecare dintre cei doi părinţi;",
        "subpunctul_c": "genotipul descendenţilor din F 1 care au mere mari şi de culoare galbenă.",
        "subpunctul_d": "Completaţi această problemă cu o altă cerinţă pe care o formulaţi voi; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) caracterizarea aterosclerozei, precizând: - o cauză a aterosclerozei; 1 punct - două manifestări ale aterosclerozei; 2 x 1p.= 2 puncte - o măsură de prevenire a aterosclerozei; 1 punct b) - precizarea unei asemănări între valvulele atrio-ventriculare şi valvulele semilunare; 2 puncte - precizarea unei deosebiri între valvulele atrio-ventriculare şi valvulele semilunare; 2 puncte c) - calcularea volumului sangvin; 2 puncte 66 x 7 : 100 = 4,62 l; - calcularea valorii plasmei sangvine; 2 puncte 4,62 x 55 : 100 = 2,541 l; - calcularea conţinutului în apă al plasmei sangvine; 2 puncte 2,541 x 90 : 100 = 2,2869 l; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a cerinţei. Pentru raţionamentul corect, neînsoţit de calcule, se acordă jumătate din punctajul repartizat rezolvării cerinţei.",
      "exercitiul_B": "a) genotipurile părinţilor: Mmrr; mmRr; 2 x 1p. = 2 puncte b) tipurile de gameţi formaţi de fiecare dintre cei doi părinţi: Mr; mr; mR; mr; 4 x 1p. = 4 puncte c) genotipul descendenţilor din F 1 care au mere mari şi de culoare galbenă: Mmrr; 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Unul dintre organele de simţ cu rol în realizarea sensibilităţii la mamifere este urechea. a) Numiţi două componente ale urechii externe a mamiferelor. b) Comparaţi structura urechii mamiferelor cu structura unui alt organ de simţ (la alegere organul de simţ), precizând o asemănare şi o deosebire între aceste structuri. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Encefalul. - Cauze ale bolilor sistemului nervos central la om.",
      "exercitiul_2": "Celula eucariotă animală are în structura sa numeroase componente, ca de exemplu: membrana celulară, aparatul Golgi, lizozomii, mitocondriile. a) Numiţi un alt component al celulei animale, precizând o particularitate structurală şi rolul îndeplinit de componentul celular respectiv. b) Explicaţi afirmaţia următoare: “Mitocondriile sunt considerate sediul energetic al celulei”. c) Alcătuiţi un minieseu intitulat „Meioza – diviziune celulară indirectă”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea a două componente ale urechii externe a mamiferelor; 2 x 1p. = 2 puncte b) precizarea unei asemănări şi a unei deosebiri între structura urechii mamiferelor şi structura unui alt organ de simţ (la alegere organul de simţ); 2 x 2p. = 4 puncte c) construirea a patru enunţuri afirmative folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea unui alt component al celulei animale; 1 punct - precizarea unei particularităţi structurale a componentului celulei animale; 1 punct - precizarea rolului îndeplinit de componentul celulei animale; 1 punct b) explicarea corectă; 3 puncte c) alcătuirea minieseului, folosind informaţia ştiinţifică adecvată: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}