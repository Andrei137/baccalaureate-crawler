{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Epilepsia, ............ şi scleroza în plăci sunt boli ale sistemului ............ .",
      "exercitiul_B": "Daţi două exemple de grupe de angiosperme; scrieţi în dreptul fiecărei grupe câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Sunt animale: a) arahnidele b) bacteriile c) briofitele d) sporozoarele",
        "subpunctul_2": "Corola florii de la angiosperme este alcătuită din totalitatea: a) carpelelor b) petalelor c) sepalelor d) staminelor",
        "subpunctul_3": "Conductul auditiv: a) conţine cele trei oscioare auditive b) este componentă a urechii externe c) este străbătut de nervul acustico-vestibular d) se continuă cu melcul membranos",
        "subpunctul_4": "Rinichiul mamiferelor: a) are ca unitate structurală neuronul b) este organ abdominal c) este cale urinară d) este lipsit de vascularizaţie",
        "subpunctul_5": "La mamifere, respiraţia aerobă: a) are rol în producerea de energie b) este absentă pe timpul nopţii c) necesită prezenţa CO în atmosferă d) se mai numeşte fermentaţie"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "SIDA este o afecţiune specifică bărbaţilor.",
        "subpunctul_2": "Umoarea apoasă şi umoarea sticloasă sunt componente ale sistemului optic al ochiului mamiferelor.",
        "subpunctul_3": "Codominanţa este un exemplu de fenomen care respectă segregarea mendeliană."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de grupe de angiosperme; 2 x 1p. = 2 puncte - câte o caracteristică pentru fiecare grupă de angiosperme. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1a; 2b; 3b; 4b; 5a. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2A; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Funcţiile fundamentale ale organismelor vii sunt: de nutriţie, de relaţie, de reproducere. Împreună cu alte funcţii, circulaţia participă la realizarea funcţiilor de nutriţie.",
        "subpunctul_a": "Caracterizaţi circulaţia la plantele terestre, precizând: localizarea absorbţiei apei şi a sărurilor minerale şi un exemplu de mecanism al absorbţiei apei; un exemplu de forţă care contribuie la circulaţia sevei brute.",
        "subpunctul_b": "Explicaţi afirmaţia următoare: „Sângele are rol în asigurarea imunităţii organismului”.",
        "subpunctul_c": "Calculaţi masa apei din plasma sângelui unei fetiţe, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului fetiţei este de 34 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi această problemă cu o altă cerinţă pe care o formulaţi voi; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează un soi de regina-nopţii cu flori mari (M), de culoare albă (A) cu un soi de regina-nopţii cu flori mici (m), de culoare grena (a). Părinţii sunt homozigoţi pentru ambele caractere. În prima generaţie, F 1 , se obţin organisme hibride. Prin încrucişarea între ei a hibrizilor din F 1 , se obţin, în F 2 , 16 combinaţii de factori ereditari. Stabiliţi următoarele:",
        "subpunctul_a": "fenotipul organismelor din F 1 ;",
        "subpunctul_b": "tipurile de gameţi formaţi de organismele din F 1 ;",
        "subpunctul_c": "raportul de segregare după fenotip, din F 2 ; genotipurile organismelor din F 2 cu flori mari, de culoare grena.",
        "subpunctul_d": "Completaţi această problemă cu o altă cerinţă pe care o formulaţi voi; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) caracterizarea circulaţiei la plantele terestre, precizând: - localizarea absorbţiei apei şi a sărurilor minerale; 1 punct - un exemplu de mecanism al absorbţiei apei; 2 puncte - un exemplu de forţă care contribuie la circulaţia sevei brute; 2 puncte b) explicarea corectă; 3 puncte c) - calcularea masei sângelui fetiţei; 2 puncte 34 x 7 : 100 = 2,38 kg; - calcularea masei plasmei sangvine; 2 puncte 2,38 x 55 : 100 = 1,309 kg; - calcularea masei apei din plasma sangvină; 2 puncte 1,309 x 90 : 100 = 1,1781 kg. d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) fenotipul organismelor din F 1 ; (flori mari, de culoare albă); 1 punct b) tipurile de gameţi formaţi de organismele din F 1 : MA; Ma; mA; ma; 4 x 1p. = 4 puncte c) raportul de segregare după fenotip, din F 2 (9:3:3:1); 1 punct - genotipurile organismelor din F 2 cu flori mari, de culoare grena (MMaa; Mmaa). 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Membrana celulară, citoplasma, mitocondriile, centrozomul sunt componente ale celulei animale. a) Numiţi un alt component al celulei animale, precizând o particularitate structurală şi rolul îndeplinit de componentul celular respectiv. b) Formulaţi un argument în favoarea afirmaţiei: „Celula procariotă are o structură mai simplă decât celula eucariotă.” c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Cromozomii - alcătuire. - Fazele meiozei.",
      "exercitiul_2": "În lumea vie există mai multe tipuri de nutriţie. a) Enumeraţi glandele anexe ale sistemului digestiv al mamiferelor. b) Explicaţi în ce constă nutriţia simbiontă la licheni. c) Alcătuiţi un minieseu intitulat „Fotosinteza”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea unui alt component al celulei animale; 1 punct precizarea: - unei particularităţi structurale a componentului celular; 1 punct - rolului îndeplinit de componentul celular respectiv; 1 punct b) formularea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) enumerarea glandelor anexe ale sistemului digestiv al mamiferelor; 3 x 1p. = 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}