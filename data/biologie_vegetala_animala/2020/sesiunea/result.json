{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Din regnul Fungi fac parte ............ şi ............ .",
      "exercitiul_B": "Daţi două exemple de grupe de animale vertebrate; scrieţi în dreptul fiecărei grupe câte o caracteristică morfologică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Componentă a tubului digestiv al mamiferelor este: a) bronhia b) faringele c) laringele d) pancreasul",
        "subpunctul_2": "Fotosinteza la plante: a) este un tip de nutriţie heterotrofă b) eliberează energie luminoasă c) necesită prezenţa oxigenului d) produce substanţe organice",
        "subpunctul_3": "Nefronul face parte din structura: a) encefalului b) plămânului c) rinichiului d) stomacului",
        "subpunctul_4": "Coroida din structura ochiului mamiferelor: a) are rol de protecţie a globului ocular b) conţine vase de sânge c) este sediul fotoreceptorilor d) face parte din sistemul optic",
        "subpunctul_5": "Fiecare dintre celulele-fiice formate prin diviziunea meiotică a unei celule-mamă cu 2n = 38 cromozomi are: a) 2n = 38 cromozomi b) 2n = 19 cromozomi c) n = 38 cromozomi d) n = 19 cromozomi"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Scăriţa este unul dintre cele trei oscioare din urechea internă a mamiferelor.",
        "subpunctul_2": "SIDA este o boală ereditară umană.",
        "subpunctul_3": "Mitocondriile sunt organite celulare comune celulei vegetale şi celulei animale."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de grupe de animale vertebrate; 2 x 1p. = 2 puncte - câte o caracteristică morfologică pentru fiecare grupă de animale vertebrate. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1b; 2d; 3c; 4b; 5d. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Accidentul vascular cerebral, ateroscleroza, hipertensiunea arterială sunt boli ale sistemului circulator la om.",
        "subpunctul_a": "Numiţi o altă boală a sistemului circulator la om, precizând: o cauză, o manifestare, o măsură de prevenire a acestei boli.",
        "subpunctul_b": "Precizaţi o asemănare şi o deosebire între artera aortă şi venele pulmonare.",
        "subpunctul_c": "Calculaţi masa apei din plasma sângelui unui copil, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului copilului este de 27 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "În urma încrucişării între două soiuri de tomate, unul cu fructe roşii şi ovale (RROO) şi altul cu fructe portocalii şi rotunde (rroo), se obţin în prima generaţie, F 1 , organisme hibride. Prin încrucişarea între ei a hibrizilor din F 1 , se obţin, în F 2 , 16 combinaţii de factori ereditari. Stabiliţi următoarele:",
        "subpunctul_a": "fenotipul organismelor din F 1 ;",
        "subpunctul_b": "tipurile de gameţi formaţi de organismele din F 1 ;",
        "subpunctul_c": "numărul combinaţiilor din F 2 dublu heterozigote; genotipul organismelor din F 2 care au fructe portocalii şi ovale.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) numirea unei alte boli a sistemului circulator la om; 1 punct precizarea pentru această boală a: - unei cauze; 1 punct - unei manifestări; 1 punct - unei măsuri de prevenire; 1 punct b) precizarea unei asemănări şi a unei deosebiri între artera aortă şi venele pulmonare; 2 x 2p. = 4 puncte c) - calcularea masei sângelui copilului; 2 puncte 27 x 7 : 100 = 1,89 kg; - calcularea masei plasmei sangvine; 2 puncte 1,89 x 55 : 100 = 1,0395 kg; - calcularea masei apei din plasma sangvină; 2 puncte 1,0395 x 90 : 100 = 0,93555 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) fenotipul organismelor din F 1 : fructe roşii şi ovale; 1 punct b) tipurile de gameţi formaţi de organismele din F 1 : RO; Ro; rO; ro; 4 x 1p. = 4 puncte c) numărul combinaţiilor din F 2 dublu heterozigote: 4 (4/16); 1 punct - genotipul organismelor din F 2 care au fructe portocalii şi ovale: rrOO; rrOo; 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "La mamifere, sistemul nervos central este alcătuit din encefal şi măduva spinării. a) Enumeraţi două componente ale encefalului, precizând pentru fiecare componentă câte un rol. b) Explicaţi afirmaţia următoare: „Consumul de droguri reprezintă un factor de risc pentru starea de sănătate a organismului”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Măduva spinării - componente - Boala Parkinson",
      "exercitiul_2": "Respiraţia este una dintre funcţiile vitale ale organismelor. În lumea vie există două tipuri de respiraţie: aerobă şi anaerobă. a) Caracterizaţi o boală a sistemului respirator la om, precizând: denumirea acesteia, o cauză, o manifestare, o măsură de prevenire. b) Precizaţi o asemănare între respiraţia aerobă şi respiraţia anaerobă. c) Alcătuiţi un minieseu intitulat „Mecanismul ventilaţiei pulmonare la mamifere”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) enumerarea a două componente ale encefalului; 2 x 1p. = 2 puncte - precizarea unui rol pentru fiecare componentă a encefalului; 2 x 1p. = 2 puncte b) explicarea corectă; 2 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) caracterizarea unei boli a sistemului respirator la om, precizând: - denumirea bolii; 1 punct - o cauză a bolii; 1 punct - o manifestare a bolii; 1 punct - o măsură de prevenire a bolii; 1 punct b) precizarea unei asemănări între respiraţia aerobă şi respiraţia anaerobă; 2 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}