{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Procesul de ............ poate fi evidențiat după substanțele organice sintetizate și ............ .",
      "exercitiul_B": "Dați două exemple de componente ale unei celule procariote; scrieţi în dreptul fiecărui component câte o caracteristică structurală.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Sunt vertebrate: a) arahnidele b) amfibienii c) celenteratele d) moluștele",
        "subpunctul_2": "Organitul citoplasmatic comun celulelor vegetală și animală, cu rol în sinteza proteinelor, este: a) centrozomul b) cloroplastul c) lizozomul d) ribozomul",
        "subpunctul_3": "Fiecare dintre celulele-fiice formate prin diviziunea meiotică a unei celule-mamă cu 2n = 14 cromozomi are: a) n = 7 cromozomi b) n = 14 cromozomi c) 2n = 7 cromozomi d) 2n = 14 cromozomi",
        "subpunctul_4": "Plămânii mamiferelor: a) conțin lobuli alcătuiți din numeroși lobi b) își măresc volumul în timpul expirației c) sunt localizaţi în cavitatea abdominală d) sunt acoperiți de două pleure",
        "subpunctul_5": "Bila și sucul pancreatic au în comun următoarea caracteristică: a) conțin lipaze cu rol în digestia lipidelor emulsionate b) participă la digestia intestinală a alimentelor c) sunt sucuri digestive lipsite de enzime d) transformă chimic oligopeptidele în aminoacizi"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Gonoreea este o boală cu transmitere sexuală cauzată de infecția cu o ciupercă.",
        "subpunctul_2": "Androceul florii angiospermelor este alcătuit din totalitatea carpelelor.",
        "subpunctul_3": "Rinichii sunt componente ale sistemului excretor al mamiferelor."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de componente ale unei celule procariote; 2 x 1p. = 2 puncte - câte o caracteristică structurală pentru fiecare component al unei celule procariote, dat exemplu. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1b; 2d; 3a; 4d; 5b. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Unul dintre componentele mediului intern al mamiferelor este sângele, care circulă într-un sistem închis de vase.",
        "subpunctul_a": "Precizați trei componente ale sângelui și câte un rol pentru două dintre aceste componente.",
        "subpunctul_b": "Explicați rolul valvulelor semilunare/sigmoide.",
        "subpunctul_c": "Calculaţi masa apei din plasma sângelui unui copil, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului copilului este de 11 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează un soi de pepene cu fructe oval-alungite (O) şi de culoare galben-auriu (v), cu un soi de pepene cu fructe rotunde (",
        "subpunctul_o": "şi de culoare verde-deschis (V). Părinţii sunt homozigoţi pentru ambele caractere. În F 1 se obțin organisme hibride. Prin încrucişarea între ei a hibrizilor din F 1 , se obţin în F 2 16 combinaţii de factori ereditari. Stabiliţi următoarele:",
        "subpunctul_a": "tipurile de gameți formați de organismele din F 1 ;",
        "subpunctul_b": "fenotipul organismelor din F 1 ;",
        "subpunctul_c": "numărul combinațiilor din F 2 dublu heterozigote și al celor dublu homozigote; genotipul organismelor din F 2 care au fructe rotunde, de culoare galben-auriu.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) precizarea: - a trei componente ale sângelui; 3 x 1p. = 3 puncte - câte unui rol pentru două dintre aceste componente; 2 x 1p. = 2 puncte b) explicarea corectă; 3 puncte c) - calcularea masei sângelui copilului; 2 puncte 11 x 7 : 100 = 0,77 kg; - calcularea masei plasmei sangvine; 2 puncte 0,77 x 55 : 100 = 0,4235 kg; - calcularea masei apei din plasma sangvină; 2 puncte 0,4235 x 90 : 100 = 0,38115 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) tipurile de gameți formați de organismele din F 1 : OV; Ov; oV; ov; 4 x 1p. = 4 puncte b) fenotipul organismelor din F 1 : fructe oval-alungite, de culoare verde-deschis; 1 punct c) numărul combinațiilor din F 2 dublu heterozigote: 4 (4/16); 1 punct - numărul combinațiilor din F 2 dublu homozigote: 4 (4/16); 1 punct - genotipul organismelor din F 2 care au fructe rotunde, de culoare galben-auriu: oovv; 1 punct d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Organele de simț și sistemul nervos participă la realizarea funcțiilor de relație ale unui organism. a) Numiți trei deficiențe senzoriale la om. b) Explicaţi afirmaţia următoare: „La mamifere, cerebelul are rol în menținerea echilibrului corpului”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Diencefalul - Urechea internă la mamifere",
      "exercitiul_2": "Țesuturile sunt alcătuite din celule care au aceeași formă, aceeași structură și îndeplinesc aceeași funcție. a) Precizaţi trei tipuri de țesuturi animale epiteliale. b) Scrieți un argument în favoarea afirmaţiei următoare: „Vasele conducătoare liberiene ale plantelor sunt adaptate funcției de conducere”. c) Alcătuiţi un minieseu intitulat „Țesutul muscular”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea a trei deficiențe senzoriale la om; 3 x 1p. = 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea a trei tipuri de țesuturi animale epiteliale; 3 x 1p. = 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}