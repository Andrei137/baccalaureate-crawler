{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Reproducerea ........... la plante poate fi specializată și ........... .",
      "exercitiul_B": "Daţi două exemple de țesuturi vegetale definitive; scrieţi în dreptul fiecărui tip de țesut câte un rol.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Din regnul Fungi fac parte: a) Angiospermele b) Ascomicetele c) Briofitele d) Pteridofitele",
        "subpunctul_2": "Hirudineele sunt: a) arahnide b) anelide c) cestode d) hidrozoare",
        "subpunctul_3": "Fiecare dintre celulele-fiice formate prin diviziunea meiotică a unei celule-mamă cu 2n = 22 cromozomi are: a) n = 11 cromozomi b) n = 22 cromozomi c) 2n = 11 cromozomi d) 2n = 22 cromozomi",
        "subpunctul_4": "Cerebelul mamiferelor: a) are două emisfere cerebeloase unite prin vermis b) are la exterior substanță albă, grupată în nuclei c) este situat ventral față de trunchiul cerebral d) este sediul activităţii nervoase superioare",
        "subpunctul_5": "Fotosinteza: a) este întâlnită la ciuperci b) este un tip de nutriție heterotrofă c) poate fi evidenţiată după O 2 eliberat d) transformă substanțele organice în anorganice"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Rădăcinile plantelor au geotropism pozitiv.",
        "subpunctul_2": "Tarsienele, metatarsienele și falangele sunt oase ale scheletului membrului superior al mamiferelor.",
        "subpunctul_3": "Țesuturile epiteliale sunt bogat vascularizate."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de țesuturi vegetale definitive; 2 x 1p. = 2 puncte - câte un rol pentru fiecare țesut vegetal definitiv dat exemplu. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1b; 2b; 3a; 4a; 5c. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1A; 2F; 3F. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "La mamifere, sângele circulă prin sistemul circulator, alcătuit din inimă și vase de sânge.",
        "subpunctul_a": "Caracterizați o boală a sistemului circulator la om, precizând: numele bolii, o manifestare, o cauză și două măsuri de prevenire pentru această boală.",
        "subpunctul_b": "Explicați afirmaţia următoare: „Unele leucocite apără organismul de agenții patogeni prin fagocitoză”.",
        "subpunctul_c": "Calculaţi masa apei din plasma sângelui unei persoane, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului persoanei este de 99 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două soiuri de cireș care se deosebesc prin două perechi de caractere: mărimea şi culoarea fructelor. Fructele mari (M) şi galbene (G) sunt caractere dominante, iar fructele mici (",
        "subpunctul_m": "şi roșii (g) sunt caractere recesive. Un părinte are fructe mari şi galbene, fiind heterozigot pentru ambele caractere, iar celălalt părinte are fructe mici şi roșii. În F 1 se obțin mai multe combinații de factori ereditari. Stabiliţi următoarele:",
        "subpunctul_a": "genotipurile părinților;",
        "subpunctul_b": "tipurile de gameţi produşi de părintele cu ambele caractere dominante;",
        "subpunctul_c": "genotipul indivizilor din F 1 cu fructe galbene.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) Caracterizarea unei boli a sistemului circulator la om cu precizarea: - numelui bolii; 1 punct - unei manifestări a bolii; 1 punct - unei cauze a bolii; 1 punct - a două măsuri de prevenire pentru boala respectivă; 2 x 1p. = 2 puncte b) explicarea corectă; 3 puncte c) - calcularea masei sângelui persoanei; 2 puncte 99 x 7 : 100 = 6,93 kg; - calcularea masei plasmei sangvine; 2 puncte 6,93 x 55 : 100 = 3,8115 kg; - calcularea masei apei din plasma sangvină; 2 puncte 3,8115 x 90 : 100 = 3,43035 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipurile părinților: MmGg; mmgg; 2 x 1p. = 2 puncte b) tipurile de gameţi produşi de părintele cu ambele caractere dominante: MG; Mg; mG; mg; 4 x 1p. = 4 puncte c) genotipul indivizilor din F 1 cu fructe galbene: MmGg; mmGg; 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Sistemul nervos împreună cu organele de simț au rol în realizarea sensibilității la mamifere. a) Dați trei exemple de receptori tactili. b) Explicați afirmaţia următoare: „Celulele cu conuri din retina globului ocular al mamiferelor asigură vederea colorată”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Surditatea - Mugurii gustativi",
      "exercitiul_2": "Sub influența mediului, materialul genetic al unui organism poate suferi mutații. a) Precizați trei factori mutageni. b) Scrieţi un argument în favoarea afirmaţiei următoare: „Codominanța este un exemplu de abatere de la segregarea mendeliană”. c) Alcătuiţi un minieseu intitulat „Boli ereditare”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) trei exemple de receptori tactili; 3 x 1p. = 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea a trei factori mutageni; 3 x 1p. = 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}