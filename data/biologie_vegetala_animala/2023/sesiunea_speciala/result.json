{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Rinichii mamiferelor sunt localizaţi în cavitatea ............ şi sunt alcătuiţi din numeroase unităţi microscopice numite ............ .",
      "exercitiul_B": "Daţi două exemple de componente ale celulei eucariote; scrieţi în dreptul fiecărui component celular câte o caracteristică structurală.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Caliciul florii angiospermelor este alcătuit din totalitatea: a) carpelelor b) petalelor c) sepalelor d) staminelor",
        "subpunctul_2": "Celenteratele aparțin regnului: a) Animale b) Fungi c) Monera d) Protiste",
        "subpunctul_3": "Boală cu transmitere sexuală este: a) cistita b) mixedemul c) sifilisul d) strabismul",
        "subpunctul_4": "Celula glială este componentă a țesutului: a) conjunctiv b) de apărare c) nervos d) secretor",
        "subpunctul_5": "Mezencefalul mamiferelor: a) este localizat între bulb și puntea lui Varolio b) este componentă a trunchiului cerebral c) este sediul activităţii nervoase superioare d) se leagă de cerebel prin pedunculii cerebrali"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Veziculele seminale sunt glande anexe ale sistemului reproducător feminin.",
        "subpunctul_2": "Bila secretată de ficat conţine enzime cu rol în emulsionarea grăsimilor.",
        "subpunctul_3": "În cazul ochiului mamiferelor, celulele fotosensibile din structura retinei fac sinapsă cu neuronii bipolari."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de componente ale celulei eucariote; 2 x 1p. = 2 puncte - câte o caracteristică structurală pentru fiecare component celular dat exemplu. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2a; 3c; 4c; 5b. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Ateroscleroza, hipertensiunea arterială, infarctul miocardic sunt boli ale sistemului circulator al omului, alcătuit din inimă și vase de sânge.",
        "subpunctul_a": "Caracterizaţi ateroscleroza precizând: două cauze, o manifestare și două măsuri de prevenire.",
        "subpunctul_b": "Explicați rolul rețelei de capilare sanguine din jurul alveolelor pulmonare.",
        "subpunctul_c": "Calculaţi masa apei din plasma sângelui unui atlet, ştiind următoarele: - sângele reprezintă 8% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului atletului este de 83 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi problema de la punctul c) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două soiuri de pruni care se deosebesc prin două perechi de caractere: forma şi culoarea fructelor. Un soi de prun are fructe ușor alungite (o), de culoare vineție (V), fiind heterozigot pentru culoarea fructelor, iar celălalt soi de prun are fructe ovoide (O), de culoare albastru deschis (v), fiind homozigot pentru forma fructelor. În F 1 se obțin mai multe combinații de factori ereditari. Stabiliţi următoarele:",
        "subpunctul_a": "genotipurile părinților;",
        "subpunctul_b": "tipurile de gameţi produşi de cei doi părinți;",
        "subpunctul_c": "genotipul indivizilor din F 1 cu ambele caractere dominante şi al celor cu fructe ovoide, de culoare albastru deschis; procentul indivizilor din F 1 cu fructe ovoide;",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) Caracterizarea aterosclerozei, precizând: - două cauze; 2 x 1p. = 2 puncte - o manifestare; 1 punct - două măsuri de prevenire; 2 x 1p. = 2 puncte b) explicarea corectă; 3 puncte c) - calcularea masei sângelui atletului; 2 puncte 83 x 8: 100 = 6,64 kg; - calcularea masei plasmei sangvine; 2 puncte 6,64 x 55 : 100 = 3,652 kg; - calcularea masei apei din plasma sangvină; 2 puncte 3,652 x 90 : 100 = 3,2868 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) genotipurile părinților: ooVv; OOvv; 2 x 1p. = 2 puncte b) tipurile de gameţi produşi de cei doi părinți: oV; ov; Ov; 3 x 1p. = 3 puncte c) genotipul indivizilor din F 1 cu ambele caractere dominante şi al celor cu fructe ovoide, de culoare albastru deschis: OoVv; Oovv; 2 x 1p. = 2 puncte - procentul indivizilor din F 1 cu fructe ovoide (100%); 1 punct d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Celulele se divid indirect prin mitoză și meioză. Fazele diviziunii mitotice sunt: profaza, metafaza, anafaza, telofaza. a) Precizaţi trei caracteristici ale profazei mitozei. b) Scrieți un argument în favoarea afirmaţiei următoare: „Meioza are rol în menţinerea constantă a numărului de cromozomi, în cadrul fiecărei specii”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Metafaza mitozei - caracteristici - Centrozomul",
      "exercitiul_2": "Digestia, respiraţia, circulaţia şi excreţia participă la realizarea funcţiilor de nutriţie ale organismelor. a) Precizaţi două modalități de nutriție întâlnite la fungi și o modalitate de nutriție întâlnită la gimnosperme. b) Explicaţi rolul stomatelor în procesul de transpirație la plante. c) Alcătuiţi un minieseu intitulat „Respirația la mamifere”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) precizarea a trei caracteristici ale profazei mitozei; 3 x 1p. = 3 puncte b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea: - a două modalități de nutriție întâlnite la fungi; 2 x 1p. = 2 puncte - unei modalități de nutriție întâlnite la gimnosperme; 1 punct b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}