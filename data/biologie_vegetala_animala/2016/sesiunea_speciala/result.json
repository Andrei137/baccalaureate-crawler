{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Tripsina, una dintre enzimele conţinute de sucul ............, are rol în digestia ............ .",
      "exercitiul_B": "Daţi două exemple de componente ale florii angiospermelor; scrieţi în dreptul fiecărei componente câte o caracteristică structurală.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Fiecare dintre celulele-fiice formate prin diviziunea meiotică a unei celule-mamă cu 2n = 12 cromozomi are: a) 2n = 12 cromozomi b) 2n = 6 cromozomi c) n = 12 cromozomi d) n = 6 cromozomi",
        "subpunctul_2": "Peştii osoşi sunt: a) artropode b) celenterate c) cordate d) lamelibranhiate",
        "subpunctul_3": "Deficienţă senzorială la om este: a) candidoza b) epilepsia c) laringita d) miopia",
        "subpunctul_4": "La mamifere, în timpul unei inspiraţii normale: a) scade volumul plămânilor b) se contractă muşchiul diafragm c) se elimină aerul din plămâni d) sternul se apropie de coloana vertebrală",
        "subpunctul_5": "Rinichii mamiferelor sunt: a) alcătuiţi din unităţi microscopice numite nefroni b) componente ale căilor urinare c) localizaţi în partea dorsală a cavităţii toracice d) protejaţi la exterior de zona medulară"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Coniferele sunt angiosperme monocotiledonate.",
        "subpunctul_2": "Gonadele feminine conţin numeroase tuburi seminifere.",
        "subpunctul_3": "Prezenţa pigmenţilor asimilatori este una dintre condiţiile realizării procesului de fotosinteză la plante."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de componente ale florii angiospermelor; 2 x 1p. = 2 puncte - câte o caracteristică structurală pentru fiecare componentă a florii. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1d; 2c; 3d; 4b; 5a. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p. = 6 puncte Se acordă câte 2p. pentru modificarea corectă a fiecărei afirmaţii false. 2 x 2p. = 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sistemul circulator al mamiferelor este alcătuit din inimă şi vase de sânge. Una dintre bolile sistemului circulator al omului este accidentul vascular. O cauză a accidentului vascular este ateroscleroza.",
        "subpunctul_a": "Precizaţi o altă cauză a accidentului vascular, două manifestări şi două măsuri de prevenire a acestei boli.",
        "subpunctul_b": "Explicaţi rolul valvulelor atrio-ventriculare.",
        "subpunctul_c": "Calculaţi masa apei din plasma sângelui unui copil, ştiind următoarele: - sângele reprezintă 7% din masa corpului; - plasma sangvină reprezintă 55% din masa sângelui; - apa reprezintă 90% din masa plasmei sangvine; - masa corpului copilului este de 22 Kg. Scrieţi toate etapele parcurse pentru rezolvarea cerinţei.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Se încrucişează două soiuri de crizanteme care se deosebesc prin dimensiunea şi culoarea florilor. Florile mici (m), de culoare mov (",
        "subpunctul_g": "sunt caractere recesive, iar florile mari (M), de culoare galbenă (G) sunt caractere dominante. Un soi de crizanteme are flori mici, de culoare mov, iar celălalt soi de crizanteme are flori mari, de culoare galbenă, fiind homozigot pentru ambele caractere. În F 1 se obţin organisme hibride. Prin încrucişarea între ei a indivizilor din F 1 , se obţin, în F 2 , 16 combinaţii de factori ereditari. Stabiliţi următoarele:",
        "subpunctul_a": "fenotipul organismelor din F 1 ;",
        "subpunctul_b": "tipurile de gameţi produşi de indivizii din F 1 ;",
        "subpunctul_c": "raportul de segregare după fenotip din F 2 ; genotipul indivizilor din F 2 cu flori mici, de culoare galbenă.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": {
      "exercitiul_A": "a) precizarea: - unei alte cauze a accidentului vascular; 1 punct - a două manifestări ale accidentului vascular; 2 x 1p. = 2 puncte - a două măsuri de prevenire a accidentului vascular; 2 x 1p. = 2 puncte b) explicarea corectă; 3 puncte c) - calcularea masei sângelui copilului; 2 puncte 22 x 7 : 100 = 1,54 kg; - calcularea masei plasmei sangvine; 2 puncte 1,54 x 55 : 100 = 0,847 kg; - calcularea masei apei din plasma sangvină; 2 puncte 0,847 x 90 : 100 = 0,7623 kg; d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei.",
      "exercitiul_B": "a) fenotipul organismelor din F 1 : flori mari, de culoare galbenă; 1 punct b) tipurile de gameţi produşi de indivizii din F 1 : MG; Mg; mG; mg; 4 x 1p. = 4 puncte c) raportul de segregare după fenotip din F 2 : 9:3:3:1; 1 punct - genotipul indivizilor din F 2 cu flori mici, de culoare galbenă: mmGG, mmGg. 2 x 1p. = 2 puncte d) - formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Ochiul este unul dintre organele de simţ care, împreună cu sistemul nervos, au rol în realizarea sensibilităţii la mamifere. a) Enumeraţi alte trei organe de simţ ale mamiferelor. b) Explicaţi afirmaţia următoare: „În unele cazuri, leziuni ale retinei ochiului mamiferelor pot provoca orbirea”. c) Construiţi patru enunţuri afirmative, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Sistemul optic al ochiului mamiferelor. - Diencefalul.",
      "exercitiul_2": "În lumea vie, celulele sunt de tip procariot şi de tip eucariot. a) Caracterizaţi o componentă a celulei animale precizând: denumirea componentei celulare, o caracteristică structurală, un rol. b) Scrieţi un argument în favoarea afirmaţiei următoare: „Celula procariotă are o structură mai simplă decât celula eucariotă”. c) Alcătuiţi un minieseu intitulat „Plastidele”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) enumerarea altor trei organe de simţ ale mamiferelor; 3 x 1p. = 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) caracterizarea unei componente a celulei animale precizând: - denumirea componentei celulare; 1 punct - o caracteristică structurală a componentei celulare; 1 punct - un rol al componentei celulare; 1 punct b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}