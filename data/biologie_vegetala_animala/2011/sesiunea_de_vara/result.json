{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Tripsina, elastaza, ………… sunt enzime proteolitice din compoziţia sucului .………… .",
      "exercitiul_B": "Daţi două exemple de grupe de plante; scrieţi, în dreptul fiecărei grupe, câte o caracteristică generală.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Icterul, oboseala, tulburările digestive pot fi manifestări ale: a) apendicitei b) gastritei c) hepatitei d) pneumoniei",
        "subpunctul_2": "Din regnul Fungi fac parte: a) algele b) ciupercile c) coniferele d) dicotiledonatele",
        "subpunctul_3": "Uretra: a) este componentă structurală a rinichiului b) este cale urinară şi genitală, la bărbaţi c) se continuă cu cele două uretere d) prezintă o zonă corticală şi una medulară",
        "subpunctul_4": "Prin fotosinteză: a) se hrănesc ascomicetele b) se eliberează oxigen în aer c) sunt degradate substanţele organice d) sunt sintetizate substanţe minerale",
        "subpunctul_5": "Retina: a) are în structura sa muşchi ciliari, cu rol în acomodarea ochiului b) conţine celule cu conuri, cu rol în vederea colorată c) este învelişul extern al globului ocular, cu rol de protecţie d) face parte din sistemul optic al globului ocular"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Folosiţi, în acest scop, informaţia ştiinţifică adecvată. Nu se acceptă folosirea negaţiei.",
        "subpunctul_1": "Urechea internă comunică, prin trompa lui Eustachio, cu faringele.",
        "subpunctul_2": "Uterul este componentă a sistemului reproducător masculin.",
        "subpunctul_3": "Factorii mutageni pot fi cauza anumitor boli ereditare la om."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p. = 4 puncte",
      "exercitiul_B": "- două exemple de grupe de plante; 2 x 1p. = 2 puncte - câte o caracteristică generală pentru fiecare grupă. 2 x 2p. = 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2b; 3b; 4b; 5b. 5 x 2p. = 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă 2p. pentru modificarea corectă a afirmaţiei false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "În deplasarea lui prin artere, capilare şi vene, sângele parcurge două circuite.",
        "subpunctul_a": "Comparaţi circulaţia mare cu circulaţia mică a sângelui, având în vedere următoarele: sensul circulaţiei sângelui prin aceste circuite, câte două exemple de vase de sânge implicate în realizarea circulaţiei mari, respectiv a circulaţiei mici a sângelui.",
        "subpunctul_b": "Explicaţi rolul valvulelor atrio-ventriculare.",
        "subpunctul_c": "Calculaţi conţinutul în apă al plasmei sângelui unei persoane, ştiind următoarele: - volumul sangvin reprezintă 7% din masa corpului; - plasma reprezintă 55% din volumul sangvin; - apa reprezintă 90% din compoziţia plasmei sangvine; - persoana cântăreşte 56 de Kg. Scrieţi toate etapele parcurse pentru rezolvarea problemei.",
        "subpunctul_d": "Completaţi această problemă cu o altă cerinţă pe care o formulaţi voi. Rezolvaţi cerinţa pe care aţi propus-o."
      },
      "exercitiul_B": {
        "enunt": "Din încrucişarea unui soi de trandafiri înalţi şi cu flori mari (IIMM) cu un soi de trandafiri pitici şi cu flori mici (iimm), se obţin, în F 1 , organisme hibride. Prin încrucişarea între ei a hibrizilor din F 1 , se obţin, în F 2 ,16 combinaţii de factori ereditari. Stabiliţi următoarele:",
        "subpunctul_a": "tipurile de gameţi produşi de indivizii din F 1 ;",
        "subpunctul_b": "genotipul organismelor din F 2 care manifestă ambele caractere dominante;",
        "subpunctul_c": "completaţi această problemă cu o altă cerinţă pe care o formulaţi voi; rezolvaţi cerinţa pe care aţi propus-o. Scrieţi toate etapele rezolvării problemei."
      }
    },
    "barem": "A 18 p. a) prezentarea comparativă a celor două tipuri de circulaţie (mare şi mică) a sângelui: - sensul circulaţiei sângelui prin aceste două circuite; 2 x 1p. = 2 puncte - două exemple de vase de sânge implicate în realizarea circulaţiei mari; 2 x 1p. = 2 puncte - două exemple de vase de sânge implicate în realizarea circulaţiei mici; 2 x 1p. = 2 puncte b) explicaţia corectă; 2 puncte c) - calcularea volumului sangvin al persoanei; 2 puncte 56 x 7 : 100 = 3,92 l; - calcularea valorii plasmei sangvine; 2 puncte 3,92 x 55 : 100 = 2,156 l; - calcularea conţinutului în apă al plasmei sangvine; 2 puncte 2,156 x 90 : 100 = 1,9404 l. d) - formularea cerinţei; 2 puncte - rezolvarea cerinţei. 2 puncte Notă Se punctează oricare altă modalitate de rezolvare a problemei. Pentru raţionamentul corect, neînsoţit de calcule, se acordă jumătate din punctajul repartizat rezolvării problemei."
  },
  "subiectul_3": {
    "subiect": {
      "exercitiul_1": "Metafaza şi anafaza sunt faze ale diviziunii celulare mitotice. a) Precizaţi câte o caracteristică pentru fiecare dintre aceste două faze ale mitozei. b) Stabiliţi două deosebiri între profaza mitozei şi telofaza mitozei. c) Construiţi patru enunţuri afirmative, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Mitoza – importanţă; - Legile mendeliene ale eredităţii. Veţi construi câte două enunţuri din fiecare conţinut.",
      "exercitiul_2": "Respiraţia este una dintre funcţiile fundamentale ale mamiferelor. a) Numiţi doi muşchi implicaţi în realizarea ventilaţiei pulmonare. b) Comparaţi inspiraţia cu expiraţia, avînd în vedere următoarele criterii: volumul cutiei toracice, presiunea aerului din plămâni. c) Alcătuiţi un minieseu intitulat „Căile respiratorii”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maxim trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 p. a) precizarea unei caracteristici a metafazei; 1 punct - precizarea unei caracteristici a anafazei; 1 punct b) stabilirea a două deosebiri între profaza mitozei şi telofaza mitozei; 2 x 2p. = 4 puncte c) construirea a patru enunţuri afirmative folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 p. a) numirea a doi muşchi implicaţi în realizarea ventilaţiei pulmonare; 2 x 1p. = 2 puncte b) compararea inspiraţiei cu expiraţia, avînd în vedere următoarele criterii: - volumul cutiei toracice (în inspiraţie şi în expiraţie); 2 x 1p. = 2 puncte - presiunea aerului din plămâni (în inspiraţie şi în expiraţie); 2 x 1p. = 2 puncte c) alcătuirea minieseului, folosind informaţia ştiinţifică adecvată: - pentru fiecare noţiune enumerată, specifică temei, se acordă câte 1p. 6 x1p.= 6 puncte - pentru coerenţa textului, de maxim trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}