{
  "subiectul_1": {
    "subiect": {
      "enunt": "Pentru fiecare dintre următoarele enunțuri, scrieți, pe foaia de examen, doar cifra corespunzătoare și notați în dreptul ei doar litera A, dacă apreciați că enunțul este adevărat, sau doar litera F, dacă apreciați că enunțul este fals:",
      "exercitiul_1": "Nivelul dobânzii, în condițiile în care durata creditului este de un trimestru, se obține calculând produsul dintre comisioanele creditorului și rata rezervelor obligatorii.",
      "exercitiul_2": "Raportul dintre volumul valoric al bunurilor vândute pe piață și masa monetară în circulație reprezintă valoarea banilor.",
      "exercitiul_3": "Dacă volumul producției crește cu același procentaj cu care crește numărul de unități utilizate din factorul de producție muncă, atunci productivitatea medie a muncii rămâne constantă.",
      "exercitiul_4": "Prin vânzare-cumpărare se înstrăinează următoarele drepturi: de posesiune, de utilizare, de dispoziție și de uzufruct.",
      "exercitiul_5": "Dacă prețurile cresc și cererea bunurilor este elastică, atunci venitul producătorului scade, mai puțin decât scade cantitatea cerută.",
      "exercitiul_6": "Prin utilizarea rațională a resurselor se elimină tensiunea dintre nevoi și resurse.",
      "exercitiul_7": "Când consumul crește și utilitatea totală crește, cu rație descrescătoare, înseamnă că utilitatea marginală este pozitivă și crescătoare.",
      "exercitiul_8": "Valoarea capitalului tehnic consumat este egală cu prețul de achiziție al elementelor de capital fix.",
      "exercitiul_9": "Utilitatea, în sens general, este maximă dacă utilitatea marginală este egală cu zero.",
      "exercitiul_10": "Uzura fizică și uzura morală afectează factorul de producție muncă."
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-F, 2-F, 3-A, 4-A, 5-A, 6-F, 7-F, 8-F, 9-F, 10-F 10x3p=30 de puncte"
  },
  "subiectul_2": {
    "subiect": "A. Transcrieți pe foaia de examen tabelul de mai jos: Moment Preț (u.m./buc.) Cantitate cerută (buc.) Cantitate oferită (buc.) 1 5 2 10 3 20 4 30 5 40 a) Completați coloanele “Cantitate cerută” și “Cantitate oferită” din tabelul dat, utilizând valori fictive, astfel încât acestea să respecte legea cererii și legea ofertei. b) Calculați, utilizând valorile pe care le-ați completat în tabel conform subpunctului a), coeficientul de elasticitate a cererii în funcție de venit între momentele 1 și 5, știind că tabelul vizează situația unui bun normal, iar venitul a scăzut de la 3000 u.m. la 2400 u.m., precizând totodată formula pe baza căreia ați realizat calculul. c) Precizați valoarea coeficientului de elasticitate a cererii în funcție de preț pentru o cerere elastică și valoarea coeficientului de elasticitate a ofertei în funcție de preț pentru situația unei oferte de elasticitate unitară. B. După ce achită către stat un impozit de 10% din profitul brut, o bancă obține în decursul unui an un profit net de 9 mil. u.m., în condițiile în care rata anuală a dobânzii plătite de bancă deponenților este de 10%, iar rata dobânzii încasate de bancă de la debitori este cu 130% mai mare. Precizați: a) cuantumul profitului admis obținut de bancă; b) rata dobânzii pasive. C. Pentru fiecare dintre problemele următoare determinați indicatorul economic cerut, scriind formula folosită și precizând semnificația notațiilor utilizate: 1. În condițiile în care masa monetară în doi ani consecutivi rămâne constantă la nivelul de 60 mld. u.m., iar volumul valoric al bunurilor s-a redus în cel de-al doilea an până la 240 mld. u.m., determinați viteza de rotație a banilor în cel de-al doilea an. 2. Venitul anual adus de o obligațiune este de 2500 u.m. Determinați prețul obligațiunii, știind că rata dobânzii pe piața monetară este de 12,5%.",
    "barem": "A. a) câte 3 puncte pentru completarea fiecăreia dintre cele două coloane ale tabelului dat (cantitatea cerută trebuie să scadă, iar cantitatea oferită să crească) 2x3p=6 puncte b) - precizarea formulei coeficientului de elasticitate a cererii în funcție de venit 4 puncte - calcularea coeficientului pentru situația dată 4 puncte c) câte 3 puncte pentru precizarea valorii coeficientului de elasticitate a cererii în funcție de preț pentru o cerere elastică (coeficientul trebuie să fie mai mare de 1), respectiv a valorii coeficientului de elasticitate a ofertei în funcție de preț pentru situația unei oferte de elasticitate unitară (coeficientul trebuie să fie egal cu 1) 2x3p=6 puncte B. a) precizarea: cuantumul profitului admis obținut de bancă este de 9 mil. u.m. 3 puncte b) precizarea: rata dobânzii pasive este de 10% 3 puncte C. - câte 4 puncte pentru scrierea formulelor în vederea determinării fiecăruia dintre cei doi indicatori economici ceruți la subpunctele 1. și 2. 2x4p=8 puncte Notă: Punctajul se acordă numai în situația în care se face precizarea semnificației notațiilor din formulă. - câte 3 puncte pentru precizarea valorilor determinate în cazul fiecăruia dintre cei doi indicatori economici ceruți la subpunctele 1. și 2., astfel: 1. viteza de rotație a banilor în cel de-al doilea an este 4 2. prețul obligațiunii este de 20.000 u.m. 2x3p=6 puncte"
  },
  "subiectul_3": {
    "subiect": {
      "enunt": "Răspundeți fiecăreia dintre următoarele cerințe:",
      "exercitiul_1": "Se dă următorul text: De cele mai multe ori, veniturile agenților economici nu sunt egale cu cheltuielile pentru acoperirea nevoilor de bunuri economice, rezultând astfel un surplus sau un deficit de fonduri. Este necesară o anumită conduită, un set de reguli, care să guverneze transferul de fonduri de la purtătorii ofertei de fonduri către cei care au nevoie de ele, iar acest rol este asumat, de exemplu, de către bănci, care creează produse specifice nevoilor celor două părți în vederea alocării banilor între cerere și ofertă. a) Formulați, într-un singur enunț, ideea principală a textului. b) Enumerați patru noțiuni economice din textul dat. c) Menționați câte o caracteristică pentru două dintre noțiunile enumerate la subpunctul b). Notă: Caracteristica noțiunii poate viza o formulă de calcul, o clasificare (un criteriu și clasele corespunzătoare), o trăsătură, o definiție, o cauză, un efect, un factor de influență, o condiție de manifestare, o tendință de modificare în condiții precizate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect (crește, scade sau rămâne constant) va avea creșterea prețului bumbacului asupra: a) cererii de tricouri din bumbac; b) prețului tricourilor din bumbac."
    },
    "barem": {
      "exercitiul_1": "a) formularea ideii principale a textului 2 puncte Notă: Punctajul se acordă numai în situația în care ideea principală este formulată într-un singur enunț. b) câte 1 punct pentru enumerarea oricăror patru noțiuni economice din textul dat 4x1p=4 puncte c) câte 3 puncte pentru menționarea oricărei caracteristici corecte pentru fiecare dintre cele două noțiuni 2x3p=6 puncte",
      "exercitiul_2": "a) precizarea: cererea de tricouri din bumbac va rămâne constantă 4 puncte b) precizarea: prețul tricourilor din bumbac va crește 4 puncte"
    }
  }
}