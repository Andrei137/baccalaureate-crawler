{
  "subiectul_1": {
    "subiect": {
      "enunt": "Pentru fiecare dintre următoarele enunțuri, scrieți, pe foaia de examen, doar cifra corespunzătoare și notați în dreptul ei doar litera A, dacă apreciați că enunțul este adevărat, sau doar litera F, dacă apreciați că enunțul este fals:",
      "exercitiul_1": "Creşterea taxelor/impozitelor plătite de producător determină sporirea ofertei de bunuri economice.",
      "exercitiul_2": "La pragul de saturație, utilitatea marginală este zero.",
      "exercitiul_3": "Funcționarea pieței este reglată permanent atât de raportul dintre cerere și ofertă, cât și de prețul care se formează în fiecare moment pe baza acestui raport.",
      "exercitiul_4": "Prețul de echilibru este cel la care se realizează cel mai mic volum al tranzacțiilor pe piața unui anumit bun.",
      "exercitiul_5": "Spre deosebire de bunurile economice, bunurile libere provin din activitatea economică.",
      "exercitiul_6": "Realității economice îi este specifică existența pieței cu concurență perfectă.",
      "exercitiul_7": "Resursele sunt limitate deoarece se epuizează în viitor, ca urmare a consumului lor.",
      "exercitiul_8": "Pentru bunurile cu cerere elastică, creșterea prețului determină reducerea cantității cerute și a venitului vânzătorului.",
      "exercitiul_9": "Utilitatea, în sens general, crește cu o rată descrescătoare atunci când crește cantitatea consumată.",
      "exercitiul_10": "Uzura fizică și uzura morală afectează capitalul fix, indiferent dacă este folosit permanent sau rar."
    },
    "barem": "câte 3 puncte pentru fiecare dintre cele zece răspunsuri corecte, astfel: 1-F, 2-A, 3-A, 4-F, 5-F, 6-F, 7-F, 8-A, 9-F, 10-A 10x3p=30 de puncte"
  },
  "subiectul_2": {
    "subiect": "A. Transcrieți pe foaia de examen tabelul de mai jos, unde M reprezintă momentul dat, Pv este prețul de vânzare, Q C este cantitatea cerută, iar Q O este cantitatea oferită: M 1 2 3 4 Pv (u.m./buc.) 30 20 10 5 Q C (buc.) Q O (buc.) a) Completați spațiile libere din tabelul dat, utilizând valori fictive, astfel încât acestea să respecte corelația dintre preț și cantitatea cerută, respectiv, dintre preț şi cantitatea oferită. b) Calculați coeficientul de elasticitate a ofertei în funcție de preț între momentele 1 și 4, precizând totodată formula pe baza căreia ați realizat calculul. c) Numiți tipul de elasticitate a cererii în funcție de preț, pentru un coeficient de 0,8. d) Precizați care este relația dintre Q C și Q O la un preț de echilibru. B. O firmă care produce 10 unități dintr-un bun, cu costuri totale de 150 u.m., are costuri variabile de producție de 100 u.m. și costuri fixe de producție de 50 u.m. În condițiile în care costurile de desfacere sunt nule, precizați: a) suma totală alocată de firmă pentru consumul capitalului circulant direct implicat în procesul de producție și salariile lucrătorilor direct implicați în producție; b) cheltuielile cu distribuția pe piață a cantității produse. C. Pentru fiecare dintre problemele următoare determinați indicatorul economic cerut, scriind formula folosită şi precizând semnificația notațiilor utilizate: 1. Pe piața muncii, salariul nominal a crescut cu 10%, iar salariul real a scăzut cu 12%, din cauza creșterii prețurilor bunurilor de consum. Determinați creșterea relativă a prețurilor. 2. Cursul la care se contractează 15 acțiuni ale firmei X este de 25 u.m./acțiune, iar la scadență cursul este de 20 u.m./acțiune. Determinați ce sumă va pierde cumpărătorul de acțiuni din operațiunea de vânzare-cumpărare pe piața bursieră.",
    "barem": "A. a) câte 3 puncte pentru completarea fiecăruia dintre cele două rânduri ale tabelului, conform cerinței 2x3p=6 puncte b) - precizarea formulei coeficientului de elasticitate a ofertei în funcție de preț 4 puncte - calcularea coeficientului pentru situația cerută 3 puncte c) numirea tipului de elasticitate a cererii în funcție de preț, pentru un coeficient de 0,8: cerere inelastică 3 puncte d) precizarea relației: Q C = Q O 4 puncte B. a) precizarea: suma totală alocată de firmă pentru consumul de capital circulant direct implicat în producție și salariile lucrătorilor direct implicați în producție este de 100 u.m. 3 puncte b) precizarea: cheltuielile cu distribuția pe piață a cantității produse sunt de 0 u.m. 3 puncte C. - câte 4 puncte pentru scrierea formulelor în vederea determinării fiecăruia dintre cei doi indicatori economici ceruți la subpunctele 1. și 2. 2x4p=8 puncte Notă: Punctajul se acordă numai în situația în care se face precizarea semnificației notațiilor din formulă. - câte 3 puncte pentru precizarea valorilor determinate în cazul fiecăruia dintre cei doi indicatori economici ceruți la subpunctele 1. și 2., astfel: 1. creșterea relativă a prețurilor este de 25% 2. suma pe care o va pierde cumpărătorul este de 75 u.m. 2x3p=6 puncte"
  },
  "subiectul_3": {
    "subiect": {
      "enunt": "Răspundeți la fiecare dintre următoarele cerințe:",
      "exercitiul_1": "Se dă următorul text: În fiecare an există perioade în care comercianții fac reduceri la mărfurile pe care le au în stoc. În contextul actual, cele mai multe cumpărături de bunuri se vor face online. Atenție însă la posibile tentative de fraudare care vizează obținerea datelor tale de client al unei bănci comerciale, de exemplu cele legate de contul tău bancar, de situația depozitelor și existența cardurilor de cumpărături. Este recomandat să cumperi de pe website-uri în care ai încredere, de unde ai mai cumpărat și în trecut și să eviți coșurile de cumpărături de valoare mare în magazinele online noi sau pe care nu le-ai verificat înainte. Pentru platformele de tip marketplace, verifică cu atenție recenziile vânzătorilor, optează pentru plata ramburs la livrarea produsului și nu ezita să oferi recenzii negative dacă produsul sau interacțiunea cu vânzătorul nu sunt conform așteptărilor. a) Formulați, într-un singur enunț, ideea principală a textului. b) Enumerați patru noțiuni economice din textul dat. c) Menționați câte o caracteristică pentru două dintre noțiunile enumerate la subpunctul b). Notă: Caracteristica noțiunii poate viza o formulă de calcul, o clasificare (un criteriu și clasele corespunzătoare), o trăsătură, o definiție, o cauză, un efect, un factor de influență, o condiție de manifestare, o tendință de modificare în condiții precizate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect (crește, scade sau rămâne constant) va avea creșterea numărului de ofertanți de cherestea (materie primă pentru mobilă) asupra: a) ofertei de mobilă; b) prețului mobilei."
    },
    "barem": {
      "exercitiul_1": "a) formularea ideii principale a textului 2 puncte Notă: Punctajul se acordă numai în situația în care ideea principală este formulată într-un singur enunț. b) câte 1 punct pentru enumerarea oricăror patru noțiuni economice din textul dat 4x1p=4 puncte c) câte 3 puncte pentru menționarea oricărei caracteristici corecte pentru fiecare dintre cele două noțiuni 2x3p=6 puncte",
      "exercitiul_2": "a) precizarea: oferta de mobilă va crește 4 puncte b) precizarea: prețul mobilei va scădea 4 puncte"
    }
  }
}