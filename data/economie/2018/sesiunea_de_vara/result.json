{
  "subiectul_1": {
    "subiect": {
      "enunt": "Scrieţi, pe foaia de examen, litera corespunzătoare răspunsului corect:",
      "exercitiul_1": "Modificarea cantității cerute în funcție de factorii care o determină este în economie numită: a. comportamentul consumatorului b. utilitatea economică c. elasticitatea cererii d. eficiența economică",
      "exercitiul_2": "Unul dintre criteriile de grupare a elementelor capitalului tehnic în capital fix şi capital circulant este: a. modalitatea de achiziţionare b. durata de amortizare c. tipul uzurii d. modul în care se consumă",
      "exercitiul_3": "Dacă nivelul cheltuielilor salariale, egal cu cel al cheltuielilor materiale, este 500.000 u.m., iar costurile fixe sunt 300.000 u.m., atunci costurile variabile sunt: a. 200.000 u.m. b. 300.000 u.m. c. 500.000 u.m. d. 700.000 u.m.",
      "exercitiul_4": "Dacă masa monetară este de 56.000 u.m, cantitatea de bunuri economice supuse tranzacțiilor este de 1000 buc., iar viteza de rotaţie a banilor este 2, atunci nivelul mediu al preţurilor este: a. 112 u.m./buc. b. 28 u.m./buc. c. 56 u.m./buc. d. 5,6 u.m./buc.",
      "exercitiul_5": "Atâta timp cât satisfacția conferită de consumarea unui bun nu a atins pragul maxim, utilitatea marginală a fiecărei noi unități consumate din respectivul bun este: a. mai mare decât utilitatea totală b. pozitivă c. mai mică decât utilitatea individuală d. maximă",
      "exercitiul_6": "Dacă la un preț de 15.000 u.m./buc., cantitatea cerută este mai mare decât cantitatea oferită, iar la un preț de 20.000 u.m./buc., cantitatea cerută este mai mică decât cantitatea oferită, atunci prețul de echilibru este: a. mai mic decât 15.000 u.m./buc. c. între 15.000 și 20.000 u.m./buc. b. egal cu 15.000 u.m./buc. d. egal cu 20.000 u.m./buc.",
      "exercitiul_7": "Dacă salariul nominal a crescut cu 20%, iar indicele prețurilor bunurilor de consum a ajuns 130%, atunci salariul real: a. nu se poate calcula b. a scăzut cu 5% c. a scăzut cu 7,7% d. nu s-a modificat",
      "exercitiul_8": "Piața cu concurență monopolistică se caracterizează prin: a. număr mare de vânzători și puțini cumpărători b. număr mare de cumpărători și puțini vânzători c. număr mare de cumpărători și un vânzător d. număr mare de vânzători și de cumpărători",
      "exercitiul_9": "Caracteristica fundamentală a bunurilor economice este raritatea întrucât acestea: a. sunt produse numai în cantităţile cerute de piaţă b. nu sunt suficiente în raport cu nevoile c. sunt consumate numai dacă au fost anterior cumpărate d. nu sunt produse decât de firmele care obţin profit",
      "exercitiul_10": "Un bun economic poate fi dat spre închiriere de către proprietarul său, în baza dreptului de: a. posesiune b. uzufruct c. dispoziţie d. utilizare"
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-c, 2-d, 3-d, 4-a, 5-b, 6-c, 7-c, 8-d, 9-b, 10-c 10x3p=30 de puncte"
  },
  "subiectul_2": {
    "subiect": "1. Transcrieţi pe foaia de examen tabelul de mai jos: Cantitate (buc.) U T (A) U mg (A) U T (B) U mg (B) 1 11 20 2 21 39 3 30 56 4 38 68 5 45 76 6 51 81 a) Completaţi valorile utilității marginale (U mg ) pentru fiecare din bunurile A și B, precizând totodată formula utilizată. b) Verificați, pornind de la datele din tabel și precizând ecuația de echilibru a consumatorului, dacă programul de achiziții este de 2 bunuri A și 5 bunuri B, în situaţia în care preţul bunului A este de 5 u.m. și prețul bunului B este de 4 u.m. 2. Pornind de la valori numerice fictive ale capitalului fix, capitalului fix amortizat și capitalului fix neamortizat, calculați explicit modificarea procentuală a capitalului fix neamortizat, precizând totodată sensul acestei modificări, în condițiile în care capitalul fix amortizat sporește cu 25%, iar capitalul fix nu se modifică. 3. Un emitent de obligațiuni vinde titluri a căror valoare nominală este de 80.000 u.m. fiecare, care aduc o dobândă fixă calculată la o rată de 4%. Determinați, scriind algoritmul folosit pentru efectuarea calculelor şi precizând semnificația notațiilor din formulele utilizate: a) numărul total de titluri pe care trebuie să le vândă ofertantul de obligațiuni pentru a obține 240 mil. u.m.; b) venitul încasat de un cumpărător care achiziționează 100 de titluri.",
    "barem": "1. a) - precizarea formulei utilizate în calculul utilității marginale 2 puncte - câte 1 punct pentru completarea fiecăreia dintre cele două coloane ale tabelului, astfel: U mg (A) 11, 10, 9, 8, 7, 6; U mg (B) 20, 19, 17, 12, 8, 5 2x1p=2 puncte b) - precizarea ecuației de echilibru a consumatorului 2 puncte - verificarea echilibrului pentru programul de achiziții dat 2 puncte 2. - alegerea valorilor numerice cerute 4 puncte - calcularea explicită a modificării procentuale a capitalului fix neamortizat 4 puncte Notă: În situația în care candidatul scrie doar algoritmul de calcul fără a ajunge la un rezultat se acordă 2 puncte din cele 4 puncte posibile. - precizarea sensului modificării: scade 2 puncte 3. - câte 4 puncte pentru scrierea algoritmului în vederea determinării fiecăruia dintre indicatorii ceruţi la subpunctele a) și b): algoritm complet în care se face precizarea semnificației notațiilor din formulele utilizate - 4p./ algoritm incomplet sau algoritm complet, dar fără a preciza semnificația notațiilor făcute - 2p. 2x4p=8 puncte - câte 2 puncte pentru precizarea valorilor determinate în cazul fiecăruia dintre indicatorii ceruţi la subpunctele a) și b), astfel: numărul total de titluri = 3000; venitul încasat = 320.000 u.m. 2x2p=4 puncte Notă: În situația în care candidatul nu obține valorile din barem din cauza unor erori de calcul se acordă 1 punct din cele 2 puncte posibile."
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Se dă următorul text: În cadrul sistemului financiar operează intermediarii financiari: băncile, companiile de leasing, firmele de asigurări, fondurile de pensii, bursa, fondurile de investiții etc. Sistemul financiar asigură alocarea, investirea sau distribuirea banilor între sectoarele economiei. Aceste circuite financiare generează profituri, dar și potențiale riscuri asociate intermedierii financiare, pentru agenții economici și pentru populație. a) Enumerați patru noțiuni economice din textul dat. b) Menționați câte o caracteristică pentru două dintre noțiunile enumerate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea scăderea randamentului vaselor de pescuit asupra cererii de conserve de pește, ofertei de conserve de pește și a prețului conservei de pește.",
      "exercitiul_3": "Transcrieți pe foaia de examen graficul de mai jos care ilustrează cererea și oferta pe o piață oarecare: a) Completați graficul marcând axa cantității cu litera Q și axa prețului cu litera P. b) Marcați pe grafic, prin valori numerice, cantitatea de echilibru pentru momentul inițial și cel final, precizând totodată sensul de modificare al prețului de echilibru."
    },
    "barem": {
      "exercitiul_1": "a) câte 1 punct pentru enumerarea oricăror patru noțiuni economice din textul dat 4x1p=4 puncte b) câte 3 puncte pentru menționarea oricărei caracteristici corecte pentru fiecare dintre cele două noțiuni alese 2x3p=6 puncte",
      "exercitiul_2": "câte 3 puncte pentru precizarea fiecăruia dintre cele trei efecte cerute, astfel: cererea de conserve de pește rămâne constantă, oferta de conserve de pește scade, prețul conservei de pește crește 3x3p=9 puncte",
      "exercitiul_3": "a) câte 1 punct pentru marcarea corectă pe grafic a fiecăruia dintre cele două elemente cerute 2x1p=2 puncte b) - câte 3 puncte pentru marcarea pe grafic a oricăror valori numerice pentru cantitatea de echilibru din fiecare din momentele inițial și final 2x3p=6 puncte - precizarea sensului modificării prețului de echilibru: scade 3 puncte"
    }
  }
}