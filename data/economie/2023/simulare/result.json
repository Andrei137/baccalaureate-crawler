{
  "subiectul_1": {
    "subiect": {
      "exercitiul_A": {
        "enunt": "Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns.",
        "subpunctul_1": "Bunurile care formează domeniul public al statului: a. sunt bunuri libere, întrucât sunt gratuite b. pot fi oferite drept garanție pentru credite c. nu pot fi înstrăinate, dar pot fi sechestrate d. sunt inalienabile și imprescriptibile",
        "subpunctul_2": "Amortizarea capitalului fix nu este inclusă în calculul: a. costurilor materiale b. costurilor totale c. costurilor variabile d. costurilor fixe",
        "subpunctul_3": "Acțiunea agenților economici în conformitate cu propriile lor interese reprezintă: a. libera inițiativă b. diviziunea muncii c. concurența perfectă d. iraționalitatea economică",
        "subpunctul_4": "Când producția este zero, costul total este: a. egal cu costul variabil c. egal cu costul fix b. întotdeauna nul d. mai mic decât costul variabil",
        "subpunctul_5": "Dacă CFM 1 - CFM 0 = 2, unde CFM reprezintă costul fix mediu, atunci producția: a. a crescut b. este egală cu zero c. a scăzut d. rămâne constantă",
        "subpunctul_6": "Eficiența economică este o cerință fundamentală: a. numai pentru economia de piață c. doar a sistemului economiei centralizate b. a oricărei activități economice d. ce trebuie îndeplinită prin lege"
      },
      "exercitiul_B": {
        "enunt": "Pentru fiecare enunț scrieţi, pe foaia de examen, cifra corespunzătoare şi notaţi în dreptul ei litera A, dacă apreciaţi că enunţul este adevărat, sau F, dacă apreciaţi că enunţul este fals:",
        "subpunctul_1": "Dacă cererea este inelastică, iar prețul crește, atunci veniturile vânzătorului cresc.",
        "subpunctul_2": "Dacă prețul unui covrig este egal cu 2 lei, iar o sticlă de apă costă 4 lei, atunci costul de oportunitate al unei sticle de apă este de 4 covrigi.",
        "subpunctul_3": "Pentru un consumator precis, creșterea cantității consumate determină creșterea utilității totale și descreșterea utilității marginale, până la atingerea punctului de saturație.",
        "subpunctul_4": "Randamentul factorilor de producție, calculat ca productivitate parțială, se poate exprima atât în unități fizice, cât și în unități valorice de măsură.",
        "subpunctul_5": "Resursele economice sunt limitate.",
        "subpunctul_6": "Proprietatea privată poate fi individuală și asociativă."
      }
    },
    "barem": "A. câte 3 puncte pentru fiecare dintre cele 6 răspunsuri corecte, astfel: 1-d, 2-c, 3-a, 4-c, 5-c, 6-b 6x3p=18 puncte B. câte 2 puncte pentru fiecare dintre cele 6 răspunsuri corecte, astfel: 1-A, 2-F, 3-A, 4-A, 5-A, 6-A 6x2p=12 puncte"
  },
  "subiectul_2": {
    "subiect": "A. Transcrieţi pe foaia de examen tabelul de mai jos: Luna Preţ (u.m./buc.) Cantitate cerută (buc.) Cantitate oferită (buc.) ianuarie 30 februarie 40 martie 50 aprilie 80 mai 75 iunie 70 iulie 55 august 40 a) Completaţi coloanele tabelului dat cu valori numerice fictive, ştiind că acestea trebuie să reflecte relația dintre preț și cantitatea cerută, respectiv dintre preț și cantitatea oferită dintr-un bun. b) Reprezentați, în același sistem de axe, cererea şi oferta pentru perioada ianuarie-aprilie, pe baza datelor completate în tabel, notând totodată pe grafic nivelul preţului de echilibru și al cantității de echilibru. c) Calculaţi coeficientul de elasticitate a cererii în funcţie de preţ, pentru perioada aprilie-august, pe baza valorilor numerice pe care le-ați înscris în tabel, precizând totodată formula utilizată pentru realizarea calculului. B. În anul A 0 , cheltuielile salariale ale unei firme cu 100 de angajați au fost de 1.800.000 u.m., iar nivelul prețurilor bunurilor de consum a fost de 10 u.m. În anul A 1 bunurile de consum s-au scumpit, iar salariul real a scăzut în anul A 1 la 1575 de unități. Precizați: - numărul de unități din factorul de producție muncă pentru care firma suportă cheltuieli salariale în anul A 0 ; - puterea de cumpărare a salariului nominal în anul A 1 . C. Pentru fiecare dintre problemele următoare determinați indicatorul economic cerut, scriind formula folosită şi precizând semnificația notațiilor utilizate: 1. O firmă care produce 10 unități dintr-un bun are un cost variabil mediu de 8 u.m./unitate și un cost total mediu de 10 u.m./unitate. Determinați costul fix unitar. 2. Dacă masa monetară este de 30 mld. u.m., viteza de rotație a banilor este 2 și cantitatea de bunuri și servicii de pe piață este de 4 mld. de unități, determinați nivelul mediu al prețurilor. 3. Într-un an, o obligațiune cu valoarea nominală de 60.000 u.m. are o rată a rentabilității titlului de 5,5%. Determinați venitul însușit de titularul obligațiunii.",
    "barem": "A. a) câte 3 puncte pentru completarea fiecăreia dintre cele două coloane ale tabelului dat (cantitatea cerută trebuie să scadă odată cu creșterea prețului și apoi să crească odată cu scăderea prețului, iar cantitatea oferită să crească odată cu creșterea prețului și apoi să scadă odată cu scăderea prețului) 2x3p=6 puncte b) - construirea graficului cerut (în același sistem de axe) 4 puncte - câte 1 punct pentru notarea pe grafic a fiecăruia dintre cele două elemente cerute 2x1p=2 puncte c) - precizarea formulei coeficientului de elasticitate a cererii în funcție de preț 2 puncte - calcularea coeficientului de elasticitate, conform cerinței 2 puncte B. câte 3 puncte pentru precizarea fiecăruia dintre cei doi indicatori economici ceruți, astfel: - numărul de unități din factorul de producție muncă pentru care firma suportă cheltuieli salariale în anul A 0 este 100; - puterea de cumpărare a salariului nominal în anul A 1 este de 1575 de unități 2x3p=6 puncte C. - câte 3 puncte pentru scrierea formulelor în vederea determinării fiecăruia dintre cei trei indicatori economici ceruți la subpunctele 1., 2. și 3. 3x3p=9 puncte Notă: Punctajul se acordă numai în situația în care se face precizarea semnificației notațiilor din formulă. - câte 3 puncte pentru precizarea valorilor determinate în cazul fiecăruia dintre cei trei indicatori economici ceruți la subpunctele 1., 2. și 3., astfel: 1. costul fix unitar este de 2 u.m./unitate; 2. nivelul mediu al prețurilor este de 15 u.m.; 3. venitul însușit de titularul obligațiunii este de 3300 u.m. 3x3p=9 puncte"
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Se dă următorul text: Prin intermediul prețurilor, monopolul sau oligopolul exploatează puterea care derivă din împrejurarea de a fi unicul sau unul dintre puținii vânzători de pe piață. Ca urmare a acestei supremații, prețurile sunt mai ridicate, profiturile mai mari, iar producția mai scăzută decât ar fi în situația, de dorit, în care vânzătorii ar fi mai numeroși. a) Formulați ideea principală a textului. b) Enumerați patru noțiuni economice din textul dat. c) Menționați câte o caracteristică pentru două dintre noțiunile enumerate la subpunctul b).",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea creșterea salariului minim pe economie asupra ofertei de bunuri economice și a prețului acestor bunuri."
    },
    "barem": {
      "exercitiul_1": "a) formularea ideii principale a textului 2 puncte b) câte 1 punct pentru enumerarea oricăror patru noțiuni economice din textul dat 4x1p=4 puncte c) câte 3 puncte pentru menționarea oricărei caracteristici corecte pentru fiecare dintre cele două noțiuni 2x3p=6 puncte",
      "exercitiul_2": "câte 4 puncte pentru precizarea efectelor cerute în condițiile date, astfel: oferta de bunuri economice va scădea și prețul bunurilor economice va crește 2x4p=8 puncte"
    }
  }
}