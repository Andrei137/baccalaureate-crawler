{
  "subiectul_1": {
    "subiect": {
      "exercitiul_A": {
        "enunt": "Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns.",
        "subpunctul_1": "Mărimea profitului unei firme se modifică: a. în sens invers cu producția realizată și cu cifra de afaceri b. direct proporțional cu durata unei rotații a capitalului folosit c. în același sens cu viteza de rotație a capitalului folosit d. invers proporțional cu productivitatea globală a firmei",
        "subpunctul_2": "Utilitatea totală este maximă atunci când utilitatea marginală este: a. nulă b. maximă c. negativă d. constantă",
        "subpunctul_3": "Când productivitatea medie a muncii este egală cu productivitatea marginală a muncii, atunci productivitatea medie a muncii este: a. zero b. minimă c. maximă d. crescătoare",
        "subpunctul_4": "Un consumator rațional obține maximum de satisfacție prin cheltuirea venitului disponibil: a. dacă vinde bunuri economice care aduc utilitate marginală maximă b. dacă achiziționează bunuri care îi asigură o utilitate totală maximă c. dacă va cumpăra bunurile cele mai scumpe de pe piața bunurilor economice d. dacă va alege cât mai multe bunuri ieftine, chiar dacă sunt folositoare",
        "subpunctul_5": "Valoarea capitalului tehnic consumat: a. este egală cu valoarea materiilor prime consumate pentru producție b. include valoarea capitalului fix utilizat și consumul de capital circulant c. este egală cu prețul de achiziție al elementelor de capital fix d. include amortizarea capitalului fix și valoarea capitalului circulant utilizat",
        "subpunctul_6": "Atunci când costul variabil global crește mai lent decât producția: a. costul fix mediu scade, iar costul variabil mediu și costul total mediu vor crește b. costul variabil mediu scade, iar costul fix mediu și costul total mediu vor crește c. costul variabil mediu și costul fix mediu scad, iar costul total mediu va crește d. costul variabil mediu, costul fix mediu și costul total mediu vor scădea"
      },
      "exercitiul_B": {
        "enunt": "Pentru fiecare enunț scrieţi, pe foaia de examen, cifra corespunzătoare şi notaţi în dreptul ei litera A, dacă apreciaţi că enunţul este adevărat, sau F, dacă apreciaţi că enunţul este fals:",
        "subpunctul_1": "Dacă X și Y sunt bunuri complementare, atunci creșterea prețului bunului X determină reducerea cererii pentru bunul Y.",
        "subpunctul_2": "În cadrul unei întreprinderi, valoarea capitalului tehnic utilizat este egală cu valoarea capitalului tehnic consumat, când durata de utilizare a capitalului fix este de 2 ani.",
        "subpunctul_3": "Pentru ca înlocuirea unui factor de producție cu altul să fie eficientă, trebuie ca rata marginală de substituție să fie subunitară.",
        "subpunctul_4": "Cu cât o ofertă, care rămâne constantă, este mai elastică, creșterea cererii are ca rezultat o creștere mai mică a cantității de echilibru și mai mare a prețului de echilibru.",
        "subpunctul_5": "Dintre formele de concurență, cartelul este specific pieței cu concurență monopolistică.",
        "subpunctul_6": "Dacă resursele ar fi nelimitate, costul de oportunitate ar tinde către infinit."
      }
    },
    "barem": "A. câte 3 puncte pentru fiecare dintre cele 6 răspunsuri corecte, astfel: 1-c, 2-a, 3-c, 4-b, 5-d, 6-d 6x3p=18 puncte B. câte 2 puncte pentru fiecare dintre cele 6 răspunsuri corecte, astfel: 1-A, 2-F, 3-A, 4-F, 5-F, 6-F 6x2p=12 puncte"
  },
  "subiectul_2": {
    "subiect": "A. Transcrieți pe foaia de examen tabelul de mai jos referitor la situația unor agenți economici care au acționat pe piața monetară. Agentul economic Credit (u.m.) d’ (%)* Dobândă plătită (u.m.) Suma restituită (u.m.) X 10.000 10 Y 10.000 10 Z 10.000 10 * notația d’ semnifică rata dobânzii la care cererea și oferta de credite s-au egalizat la nivelul celei mai mari sume tranzacționate a) Completați coloanele tabelului dat, precizând totodată formulele utilizate pentru efectuarea calculelor, știind că agenții economici restituie creditul în condiții diferite: - X a contractat creditul pentru 1 an și îl restituie în tranșe semestriale egale, împreună cu dobânda aferentă; - Y a contractat creditul pentru 1 an și îl restituie integral, împreună cu dobânda aferentă, la sfârșitul anului; - Z a contractat creditul pe o perioadă de 2 ani și îl restituie integral, împreună cu dobânda aferentă, la sfârșitul perioadei de creditare. b) Știind că agenții economici au obținut creditele cerute, precizați care a fost prețul de echilibru și cantitatea de echilibru de pe piața monetară la momentul contractării creditelor. B. Venitul anual adus de o obligațiune este în T 0 de 1200 u.m., rata dobânzii fiind de 5%. În cazul în care rata dobânzii pe piața monetară crește cu 20%, cursul obligațiunii pe piața financiară secundară scade în T 1 la 20.000 u.m. Precizați: - venitul obligațiunii în T 1 ; - prețul obligațiunii pe piață în T 1 . C. Pentru fiecare dintre problemele următoare determinați indicatorul economic cerut, scriind formula folosită şi precizând semnificația notațiilor utilizate: 1. În condițiile în care rata anuală a dobânzii plătite de bancă deponenților este de 10%, rata dobânzii încasate de bancă de la debitori este de 13%, iar depunerile, de 100 mil. u.m. sunt valoric egale cu creditele, determinați câștigul bancar. 2. În decursul unui an, salariul mediu nominal a crescut cu 30%, iar indicele prețurilor a fost de 130%. Determinați indicele salariului real. 3. Știind că o firmă care produce 10 unități dintr-un bun are un cost variabil de 100 u.m., determinați costul variabil unitar.",
    "barem": "A. a) - câte 1 punct pentru precizarea fiecăreia dintre cele trei formule necesare efectuării calculelor 3x1p=3 puncte - câte 2 puncte pentru completarea fiecăruia dintre cele trei spații libere ale coloanei Dobândă plătită din tabelul dat, astfel: 750, 1000, 2100 3x2p=6 puncte - câte 1 punct pentru completarea fiecăruia dintre cele trei spații libere ale coloanei Suma restituită din tabelul dat, astfel: 10.750, 11.000, 12.100 3x1p=3 puncte b) câte 2 puncte pentru precizarea fiecăruia dintre cele două elemente cerute, astfel: prețul de echilibru a fost 10%, cantitatea de echilibru a fost 30.000 u.m. 2x2p=4 puncte B. câte 3 puncte pentru precizarea fiecăruia dintre cei doi indicatori economici ceruți, astfel: - venitul obligațiunii în T 1 este de 1200 u.m.; - prețul obligațiunii pe piață în T 1 este de 20.000 u.m. 2x3p=6 puncte C. - câte 3 puncte pentru scrierea formulelor în vederea determinării fiecăruia dintre cei trei indicatori economici ceruți la subpunctele 1., 2. și 3. 3x3p=9 puncte Notă: Punctajul se acordă numai în situația în care se face precizarea semnificației notațiilor din formulă. - câte 3 puncte pentru precizarea valorilor determinate în cazul fiecăruia dintre cei trei indicatori economici ceruți la subpunctele 1., 2. și 3., astfel: 1. câștigul bancar este de 3 mil. u.m.; 2. indicele salariului real a fost de 100%; 3. costul variabil unitar este de 10 u.m./unitate 3x3p=9 puncte"
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Se dă următorul text: În încercarea de a-și maximiza profitul, orice agent economic producător, ca întreprinzător al unei firme, trebuie să identifice și să aplice metodele cele mai adecvate de creștere a eficienței economice. De altfel, pentru producător, rata rentabilității este o formă a satisfacției sale economice. a) Formulați ideea principală a textului. b) Enumerați patru noțiuni economice din textul dat. c) Menționați câte o caracteristică pentru două dintre noțiunile enumerate la subpunctul b).",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea creșterea numărului de ofertanți de materii prime pentru producția bunurilor finale asupra cererii de bunuri finale și asupra prețului bunurilor finale."
    },
    "barem": {
      "exercitiul_1": "a) formularea ideii principale a textului 2 puncte b) câte 1 punct pentru enumerarea oricăror patru noțiuni economice din textul dat 4x1p=4 puncte c) câte 3 puncte pentru menționarea oricărei caracteristici corecte pentru fiecare dintre cele două noțiuni 2x3p=6 puncte",
      "exercitiul_2": "câte 4 puncte pentru precizarea efectelor cerute în condițiile date, astfel: cererea de bunuri finale rămâne constantă și prețul bunurilor finale va scădea 2x4p=8 puncte"
    }
  }
}