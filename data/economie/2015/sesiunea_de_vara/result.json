{
  "subiectul_1": {
    "subiect": {
      "enunt": "Scrieţi, pe foaia de examen, litera corespunzătoare răspunsului corect:",
      "exercitiul_1": "Utilitatea marginală este un indicator economic care: a. are întotdeauna valoarea zero atunci când utilitatea totală este minimă b. măsoară sporul utilităţii totale atunci când cantitatea produsă creşte cu o unitate c. se calculează însumând utilităţile individuale ale celor n doze consumate d. exprimă sporul de satisfacţie resimţit prin suplimentarea consumului cu o unitate",
      "exercitiul_2": "Dacă pe piaţa unui produs există numai câteva firme producătoare, care au putere economică mare şi influenţează preţul produsului, atunci piaţa este: a. cu concurență de oligopson b. cu concurenţă perfectă c. cu concurenţă de oligopol d. cu concurenţă monopolistică",
      "exercitiul_3": "Salariul real creşte atunci când: a. salariul nominal nu se modifică, iar preţurile bunurilor de consum cresc b. preţurile bunurilor de consum cresc mai mult decât crește salariul nominal c. salariul nominal scade, iar preţurile bunurilor de consum nu se modifică d. preţurile bunurilor de consum scad mai mult decât scade salariul nominal",
      "exercitiul_4": "Un agent economic împrumută de la o bancă pentru un an suma de 100 mil. u.m., pentru care trebuie să plătească o dobândă totală de 50 mil. u.m. Ştiind că împrumutul a fost făcut în regim de dobândă simplă, rata anuală a dobânzii cu care a fost obţinut creditul este de: a. 50% b. 25% c. 10% d. 5%",
      "exercitiul_5": "Masa monetară va creşte atunci când: a. bugetul de stat este excedentar b. volumul valoric al mărfurilor creşte c. viteza de rotaţie a banilor creşte d. banca centrală retrage numerar",
      "exercitiul_6": "Dacă un agent economic majorează randamentul utilizării factorilor de producţie, menținând constante costurile și prețul, atunci: a. profitul va creşte b. rentabilitatea va scădea c. se va declanşa falimentul d. se diminuează eficiența",
      "exercitiul_7": "Pe piaţa muncii cererea derivă din: a. elasticitatea cererii de credite b. randamentul titlurilor de valoare c. oferta de factori de producție d. dinamica cererii pe piaţa bunurilor economice",
      "exercitiul_8": "Profitul brut este un indicator economic calculat ca: a. diferenţă dintre profitul net şi impozite b. sumă între profitul net şi impozite c. diferenţă dintre supraprofit şi impozite d. sumă între profitul de monopol şi impozite",
      "exercitiul_9": "Productivitatea medie a muncii creşte în situația în care: a. volumul producţiei scade, iar numărul de lucrători creşte b. volumul producţiei creşte mai repede decât crește numărul de lucrători c. volumul producţiei rămâne constant, iar numărul lucrătorilor creşte d. numărul de lucrători creşte mai repede decât crește volumul producţiei",
      "exercitiul_10": "Între trăsăturile bunurilor economice nu se regăseşte: a. abundenţa b. limitarea c. raritatea d. utilitatea"
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-d, 2-c, 3-d, 4-a, 5-b, 6-a, 7-d, 8-b, 9-b, 10-a 10x3p=30 de puncte"
  },
  "subiectul_2": {
    "subiect": "1. Transcrieţi pe foaia de examen tabelul de mai jos: Luna preţ (u.m.) Situaţia A Situaţia B cantitate cerută (buc.) cantitate oferită (buc.) cantitate cerută (buc.) cantitate oferită (buc.) aprilie 5 mai 10 iunie 15 iulie 20 A. Completaţi coloanele tabelului dat cu valori numerice fictive, ştiind că acestea trebuie să reflecte relația dintre preț și cantitatea cerută, respectiv dintre preț și cantitatea oferită dintr-un bun, iar Situația B este caracterizată prin creșterea veniturilor consumatorilor (celelalte condiţii rămânând neschimbate). B. Calculaţi coeficientul de elasticitate a cererii în funcţie de preţ, pentru perioada mai-iunie, în raport cu valorile numerice pe care le-aţi înscris în coloana Cantitate cerută (Situația A), precizând totodată formula utilizată pentru realizarea calculului și tipul de elasticitate corespunzător valorii coeficientului pe care l-ați determinat. C. Trasaţi un grafic al cererii şi ofertei, pe baza datelor completate în tabel, ilustrând astfel modificarea preţului de echilibru. 2. Calculaţi (cu o zecimală) modificarea procentuală a salariului real, în situaţia în care salariul nominal scade cu 25%, iar preţurile cresc cu 20%, scriind totodată algoritmul folosit pentru efectuarea calculului și precizând sensul modificării indicatorului cerut. 3. În anul T 0 , o firmă a produs 200 buc. dintr-un bun oarecare, cu un cost variabil mediu de 15.000 u.m. şi un cost fix mediu de 10.000 u.m. Productivitatea medie a muncii a fost egală cu 20. În anul T 1 , producţia a crescut cu 40 buc., numărul lucrătorilor cu 2, iar creşterea costurilor variabile a fost direct proporţională cu creşterea volumului producţiei. Determinați, scriind algoritmul folosit pentru efectuarea calculelor şi explicitând simbolurile utilizate: A. costul total în anul T 0 ; B. costul marginal; C. modificarea procentuală a productivităţii medii a muncii în T 1 faţă de T 0 .",
    "barem": "1. A. câte 1 punct pentru completarea fiecăreia dintre cele patru coloane ale tabelului, conform cerinței 4x1p=4 puncte B. - precizarea formulei coeficientului de elasticitate a cererii în funcţie de preţ 3 puncte - calcularea coeficientului pentru situaţia cerută 1 punct - precizarea tipului de elasticitate corespunzător valorii coeficientului determinat 2 puncte C. trasarea graficului cerut 2 puncte 2. - scrierea algoritmului de calcul: algoritm complet şi corect – 3p./ algoritm incomplet – 1p. 3 puncte - calcularea modificării procentuale a salariului real, în situaţia dată: -37,5% 3 puncte - precizarea sensului în care se va modifica salariul real: scade 3 puncte 3. - câte 1 punct pentru scrierea algoritmului în vederea determinării fiecăruia dintre indicatorii ceruţi la subpunctele A., B. şi C. 3x1p=3 puncte - câte 1 punct pentru explicitarea simbolurilor utilizate în formulele de calcul pentru determinarea fiecăruia dintre indicatorii ceruţi la subpunctele A., B. şi C. 3x1p=3 puncte - câte 1 punct pentru precizarea valorilor determinate în cazul fiecăruia dintre indicatorii ceruţi la subpunctele A., B. şi C., astfel: costul total în anul T 0 = 5 mil. u.m.; costul marginal = 15.000 u.m.; modificarea procentuală a productivităţii medii a muncii în T 1 faţă de T 0 = 0% 3x1p=3 puncte"
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Precizaţi înţelesul economic al noţiunii de piață a capitalurilor.",
      "exercitiul_2": "Menționați trei modalități de calculare a ratei profitului.",
      "exercitiul_3": "Exemplificați, utilizând valori numerice, un efect pe care creşterea ratei dobânzii la credite îl poate avea asupra cererii de credite.",
      "exercitiul_4": "Explicaţi, în maximum o jumătate de pagină, faptul că prețul de echilibru joacă un rol hotărâtor în orientarea comportamentului agenților economici."
    },
    "barem": {
      "exercitiul_1": "precizarea înţelesului economic al noţiunii date 6 puncte",
      "exercitiul_2": "câte 4 puncte pentru menționarea oricăror trei dintre modalitățile de calcul cerute 3x4p=12 puncte",
      "exercitiul_3": "scrierea exemplului: o situaţie economică pe baza unor valori numerice adecvate – 6p./ o situaţie economică la nivel teoretic sau cu valori numerice inadecvate – 2p. 6 puncte",
      "exercitiul_4": "- explicarea corectă şi relevantă a faptului dat 4 puncte - încadrarea în limita de spațiu dată 2 puncte"
    }
  }
}