{
  "subiectul_1": {
    "subiect": {
      "enunt": "Pentru fiecare dintre următoarele enunțuri, scrieți, pe foaia de examen, doar cifra corespunzătoare și notați în dreptul ei doar litera A, dacă apreciați că enunțul este adevărat, sau doar litera F, dacă apreciați că enunțul este fals:",
      "exercitiul_1": "Prin închirierea unui bun, proprietarul transferă parțial unul sau mai multe din atributele proprietății.",
      "exercitiul_2": "Costul alternativ se poate determina atât pentru producător, cât și pentru consumator.",
      "exercitiul_3": "Când producția crește mai rapid decât factorul de producție muncă, productivitatea marginală a muncii este mai mare decât productivitatea medie a muncii.",
      "exercitiul_4": "Numai unele cheltuieli cu combustibilul se includ în costul variabil al producției.",
      "exercitiul_5": "Pragul de rentabilitate reprezintă volumul producției pentru care profitul este maxim.",
      "exercitiul_6": "Dacă prețurile cresc și cererea bunurilor este elastică, atunci venitul producătorului crește, mai mult decât crește cantitatea cerută.",
      "exercitiul_7": "Resursele sunt limitate deoarece permit satisfacerea unui volum de nevoi din ce în ce mai mic.",
      "exercitiul_8": "Pentru bunurile cu cerere elastică, modificarea relativă a cererii este mai mare decât modificarea absolută a cantității cerute.",
      "exercitiul_9": "Utilitatea în sens general reprezintă utilitatea economică a unui bun și are un caracter subiectiv.",
      "exercitiul_10": "Uzura fizică și uzura morală afectează doar capitalul fix folosit necorespunzător."
    },
    "barem": "câte 3 puncte pentru fiecare dintre cele zece răspunsuri corecte, astfel: 1-A, 2-A, 3-A, 4-A, 5-F, 6-F, 7-F, 8-F, 9-F, 10-F 10x3p=30 de puncte"
  },
  "subiectul_2": {
    "subiect": "A. Transcrieți pe foaia de examen tabelul de mai jos: Moment Preț (u.m./buc.) Cantitate cerută (buc.) Cantitate oferită (buc.) 1 5 2 10 3 20 4 30 5 40 a) Completați coloanele “Cantitate cerută” și “Cantitate oferită” din tabelul dat, utilizând valori fictive, astfel încât acestea să respecte legea cererii și legea ofertei. b) Calculați, utilizând valorile pe care le-ați completat în tabel conform subpunctului a), coeficientul de elasticitate a cererii în funcție de venit între momentele 1 și 5, știind că tabelul vizează situația unui bun normal, iar venitul a scăzut de la 3000 u.m. la 2400 u.m., precizând totodată formula pe baza căreia ați realizat calculul. c) Precizați valoarea coeficientului de elasticitate a cererii în funcție de preț pentru o cerere elastică și valoarea coeficientului de elasticitate a ofertei în funcție de preț pentru situația unei oferte de elasticitate unitară. B. După ce achită către stat un impozit de 10% din profitul brut, o bancă obține în decursul unui an un profit net de 9 mil. u.m., în condițiile în care rata anuală a dobânzii plătite de bancă deponenților este de 10%, iar rata dobânzii încasate de bancă de la debitori este cu 130% mai mare. Precizați: a) cuantumul profitului admis obținut de bancă; b) rata dobânzii pasive. C. Pentru fiecare dintre problemele următoare determinați indicatorul economic cerut, scriind formula folosită și precizând semnificația notațiilor utilizate: 1. În condițiile în care masa monetară în doi ani consecutivi rămâne constantă la nivelul de 60 mld. u.m., iar volumul valoric al bunurilor s-a redus în cel de-al doilea an până la 240 mld. u.m., determinați viteza de rotație a banilor în cel de-al doilea an. 2. Venitul anual adus de o obligațiune este de 2500 u.m. Determinați prețul obligațiunii, știind că rata dobânzii pe piața monetară este de 12,5%.",
    "barem": "A. a) câte 3 puncte pentru completarea fiecăreia dintre cele două coloane ale tabelului dat (cantitatea cerută trebuie să scadă, iar cantitatea oferită să crească) 2x3p=6 puncte b) - precizarea formulei coeficientului de elasticitate a cererii în funcție de venit 4 puncte - calcularea coeficientului pentru situația dată 4 puncte c) câte 3 puncte pentru precizarea valorii coeficientului de elasticitate a cererii în funcție de preț pentru o cerere elastică (coeficientul trebuie să fie mai mare de 1), respectiv a valorii coeficientului de elasticitate a ofertei în funcție de preț pentru situația unei oferte de elasticitate unitară (coeficientul trebuie să fie egal cu 1) 2x3p=6 puncte B. a) precizarea: cuantumul profitului admis obținut de bancă este de 9 mil. u.m. 3 puncte b) precizarea: rata dobânzii pasive este de 10% 3 puncte C. - câte 4 puncte pentru scrierea formulelor în vederea determinării fiecăruia dintre cei doi indicatori economici ceruți la subpunctele 1. și 2. 2x4p=8 puncte Notă: Punctajul se acordă numai în situația în care se face precizarea semnificației notațiilor din formulă. - câte 3 puncte pentru precizarea valorilor determinate în cazul fiecăruia dintre cei doi indicatori economici ceruți la subpunctele 1. și 2., astfel: 1. viteza de rotație a banilor în cel de-al doilea an este 4 2. prețul obligațiunii este de 20.000 u.m. 2x3p=6 puncte"
  },
  "subiectul_3": {
    "subiect": {
      "enunt": "Răspundeți la fiecare dintre următoarele cerințe:",
      "exercitiul_1": "Se dă următorul text: În funcție de prețurile formate pe piață, consumatorul își repartizează cumpărăturile în așa fel încât să obțină maximum de satisfacție cu ajutorul fondurilor de care dispune pentru cheltuieli. Și, dat fiind că nimic nu este mai important decât consumul de bunuri, consumatorul își maximizează, pe această cale, fericirea. a) Formulați, într-un singur enunț, ideea principală a textului. b) Enumerați patru noțiuni economice din textul dat. c) Menționați câte o caracteristică pentru două dintre noțiunile enumerate la subpunctul b). Notă: Caracteristica noțiunii poate viza o formulă de calcul, o clasificare (un criteriu și clasele corespunzătoare), o trăsătură, o definiție, o cauză, un efect, un factor de influență, o condiție de manifestare, o tendință de modificare în condiții precizate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect (crește, scade sau rămâne constant) va avea scumpirea materiilor prime și materialelor în construcții asupra: a) cererii de locuințe; b) prețului locuințelor."
    },
    "barem": {
      "exercitiul_1": "a) formularea ideii principale a textului 2 puncte Notă: Punctajul se acordă numai în situația în care ideea principală este formulată într-un singur enunț. b) câte 1 punct pentru enumerarea oricăror patru noțiuni economice din textul dat 4x1p=4 puncte c) câte 3 puncte pentru menționarea oricărei caracteristici corecte pentru fiecare dintre cele două noțiuni 2x3p=6 puncte",
      "exercitiul_2": "a) precizarea: cererea de locuințe va rămâne constantă 4 puncte b) precizarea: prețul locuințelor va crește 4 puncte"
    }
  }
}