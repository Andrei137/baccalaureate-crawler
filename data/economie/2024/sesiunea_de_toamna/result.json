{
  "subiectul_1": {
    "subiect": {
      "enunt": "Pentru fiecare dintre următoarele enunțuri, scrieți, pe foaia de examen, doar cifra corespunzătoare și notați în dreptul ei doar litera A, dacă apreciați că enunțul este adevărat, sau doar litera F, dacă apreciați că enunțul este fals:",
      "exercitiul_1": "Posesorul unui bun economic care are dreptul de dispoziție asupra respectivului bun are calitate de proprietar și poate să nu exercite dreptul de utilizare.",
      "exercitiul_2": "Valoarea capitalului tehnic consumat este egală cu valoarea materiilor prime consumate pentru producție.",
      "exercitiul_3": "Criteriul în funcție de care un consumator rațional apreciază eficiența activității sale este cantitatea mare de bunuri achiziționate cu venitul disponibil al producătorului.",
      "exercitiul_4": "Sporul de producție obținut prin creșterea cu o unitate a unui factor de producție, ceilalți fiind nemodificați, se evidențiază cu ajutorul indicatorului rata marginală de substituție a factorilor de producție.",
      "exercitiul_5": "Bunurile materiale aflate în proprietatea publică sunt reprezentate de bunurile care aparțin atât unor proprietari privați, cât și statului.",
      "exercitiul_6": "Când consumul crește și utilitatea totală crește, cu rație descrescătoare, înseamnă că utilitatea marginală este negativă și crescătoare.",
      "exercitiul_7": "Raportul dintre volumul valoric al bunurilor vândute pe piață și masa monetară în circulație reprezintă viteza de rotație a banilor.",
      "exercitiul_8": "Dacă volumul producției crește cu același procentaj cu care crește numărul de unități utilizate din factorul de producție muncă, atunci costul total mediu crește cu același procent.",
      "exercitiul_9": "Prin vânzare-cumpărare se înstrăinează următoarele drepturi: de proprietate și de repartiție.",
      "exercitiul_10": "Dacă prețurile cresc și cererea bunurilor este elastică, atunci venitul producătorului scade, mai mult decât scade cantitatea cerută."
    },
    "barem": "câte 3 puncte pentru fiecare dintre cele zece răspunsuri corecte, astfel: 1-A, 2-F, 3-F, 4-F, 5-F, 6-F, 7-A, 8-F, 9-F, 10-F 10x3p=30 de puncte"
  },
  "subiectul_2": {
    "subiect": "A. Transcrieți pe foaia de examen tabelul de mai jos: Preț (u.m./buc.) Cantitate cerută (buc.) Cantitate oferită (buc.) 1000 2000 3000 3500 4500 a) Completați coloanele “Cantitate cerută” și “Cantitate oferită” din tabelul dat, utilizând valori fictive, astfel încât acestea să respecte corelația dintre preț și cantitatea cerută, respectiv, dintre preț și cantitatea oferită, astfel încât să nu existe deloc exces de ofertă, iar la prețul de 4500 u.m./buc. să se înregistreze echilibrul pe piață. b) Scrieți care este formula coeficientului de elasticitate a cererii în funcție de preț, precizând totodată ce semnifică valoarea supraunitară a acestui coeficient. c) Menționați valoarea coeficientului de elasticitate a ofertei în funcție de preț pentru situația unei oferte de elasticitate unitară. B. În T 0 s-a încheiat un contract pentru tranzacționarea a 100 de acțiuni, la un curs de 25.000 u.m. pentru fiecare acțiune, iar la scadență cursul acțiunii a devenit 30.000 u.m. În aceste condiții vânzătorul a pierdut 500.000 u.m. Precizați: a) numărul de titluri de valoare vândute-cumpărate; b) prețul unitar de vânzare care a condus la pierderi pentru vânzător. C. Pentru fiecare dintre problemele următoare determinați indicatorul economic cerut, scriind formula folosită şi precizând semnificația notațiilor utilizate: 1. Cuponul unei obligațiuni este în valoare de 45 u.m. În condițiile în care rata anuală a dobânzii pe piața monetară este de 9%, determinați prețul de tranzacție al obligațiunii pe piața secundară a capitalurilor. 2. Nivelul cheltuielilor salariale este de 4 mil. u.m., iar capitalul consumat al firmei este de 3 mil. u.m. Determinați costurile totale.",
    "barem": "A. a) câte 5 puncte pentru completarea fiecăreia dintre cele două coloane ale tabelului dat (cantitatea cerută trebuie să scadă, iar cantitatea oferită să crească, astfel încât să nu existe deloc exces de ofertă, iar pentru prețul de 4500 u.m./buc., cantitatea cerută să fie egală cu cantitatea oferită) 2x5p=10 puncte b) - scrierea formulei coeficientului de elasticitate a cererii în funcție de preț 4 puncte - precizarea semnificației valorii supraunitare a coeficientului de elasticitate a cererii în funcție de preț: cerere elastică 3 puncte c) menționarea valorii coeficientului de elasticitate a ofertei în funcție de preț pentru situația unei oferte de elasticitate unitară: coeficient egal cu 1 3 puncte B. a) precizarea: numărul de titluri de valoare vândute-cumpărate este 100 3 puncte b) precizarea: prețul unitar de vânzare care a condus la pierderi pentru vânzător este de 30.000 u.m. 3 puncte C. - câte 4 puncte pentru scrierea formulelor în vederea determinării fiecăruia dintre cei doi indicatori economici ceruți la subpunctele 1. și 2. 2x4p=8 puncte Notă: Punctajul se acordă numai în situația în care se face precizarea semnificației notațiilor din formulă. - câte 3 puncte pentru precizarea valorilor determinate în cazul fiecăruia dintre cei doi indicatori economici ceruți la subpunctele 1. și 2., astfel: 1. prețul de tranzacție al obligațiunii pe piața secundară a capitalurilor este de 500 u.m. 2. costurile totale sunt de 7 mil. u.m. 2x3p=6 puncte"
  },
  "subiectul_3": {
    "subiect": {
      "enunt": "Răspundeți la fiecare dintre următoarele cerințe:",
      "exercitiul_1": "Se dă următorul text: Într-o economie de piață liberă, deschisă, firmele reușesc să facă față în lupta de concurență numai dacă își îmbunătățesc permanent performanțele. Firmele supraviețuiesc atunci când inovează, când se adaptează continuu la schimbările pieței, când își evaluează continuu performanțele. Atitudinea unui antreprenor față de performanțele firmei sale este decisivă pentru ameliorarea continuă a acestora. Controlul afacerii presupune evaluarea ei, adică acel proces complex care constă în compararea eforturilor (cheltuielilor) cu efectele (rezultatele) obținute. a) Formulați, într-un singur enunț, ideea principală a textului. b) Enumerați patru noțiuni economice din textul dat. c) Menționați câte o caracteristică pentru două dintre noțiunile enumerate la subpunctul b). Notă: Caracteristica noțiunii poate viza o formulă de calcul, o clasificare (un criteriu și clasele corespunzătoare), o trăsătură, o definiție, o cauză, un efect, un factor de influență, o condiție de manifestare, o tendință de modificare în condiții precizate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect (crește, scade sau rămâne constant) va avea scăderea producției de dezinfectanți asupra: a) cererii de dezinfectanți; b) prețului dezinfectanților."
    },
    "barem": {
      "exercitiul_1": "a) formularea ideii principale a textului 2 puncte Notă: Punctajul se acordă numai în situația în care ideea principală este formulată într-un singur enunț. b) câte 1 punct pentru enumerarea oricăror patru noțiuni economice din textul dat 4x1p=4 puncte c) câte 3 puncte pentru menționarea oricărei caracteristici corecte pentru fiecare dintre cele două noțiuni enumerate la subpunctul b) 2x3p=6 puncte",
      "exercitiul_2": "a) precizarea: cererea de dezinfectanți rămâne constantă 4 puncte b) precizarea: prețul dezinfectanților crește 4 puncte"
    }
  }
}