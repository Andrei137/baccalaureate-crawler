{
  "subiectul_1": {
    "subiect": {
      "enunt": "Pentru fiecare dintre următoarele enunțuri, scrieți, pe foaia de examen, cifra corespunzătoare și notați în dreptul ei litera A, dacă apreciați că enunțul este adevărat, sau F, dacă apreciați că enunțul este fals:",
      "exercitiul_1": "Nivelul dobânzii, în condițiile în care durata creditului este de un trimestru, se obține calculând produsul dintre comisioanele creditorului și rata rezervelor obligatorii.",
      "exercitiul_2": "Raportul dintre volumul valoric al bunurilor vândute pe piață și masa monetară în circulație reprezintă valoarea banilor.",
      "exercitiul_3": "Dacă volumul producției crește cu același procentaj cu care crește numărul de unități utilizate din factorul de producție muncă, atunci productivitatea medie a muncii rămâne constantă.",
      "exercitiul_4": "Prin vânzare-cumpărare se înstrăinează următoarele drepturi: de posesiune, de utilizare, de dispoziție și de uzufruct.",
      "exercitiul_5": "Dacă prețurile cresc și cererea bunurilor este elastică, atunci venitul producătorului scade, mai puțin decât scade cantitatea cerută.",
      "exercitiul_6": "Prin utilizarea rațională a resurselor se elimină tensiunea dintre nevoi și resurse.",
      "exercitiul_7": "Când consumul crește și utilitatea totală crește, cu rație descrescătoare, înseamnă că utilitatea marginală este pozitivă și crescătoare.",
      "exercitiul_8": "Valoarea capitalului tehnic consumat este egală cu prețul de achiziție al elementelor de capital fix.",
      "exercitiul_9": "Utilitatea, în sens general, este maximă dacă utilitatea marginală este egală cu zero.",
      "exercitiul_10": "Uzura fizică și uzura morală afectează factorul de producție muncă."
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-F, 2-F, 3-A, 4-A, 5-A, 6-F, 7-F, 8-F, 9-F, 10-F 10x3p=30 de puncte"
  },
  "subiectul_2": {
    "subiect": "A. Transcrieți pe foaia de examen tabelul de mai jos: Utilitatea economică Cantitatea consumată marginală (bun A) totală (bun B) marginală (bun B) 1 unitate 60 56 2 unități 55 49 3 unități 50 42 4 unități 45 35 5 unități 40 28 6 unități 35 21 7 unități 30 14 8 unități 25 0 a) Precizați, pe baza valorilor din tabel, valoarea utilității totale a bunului A, la prima unitate consumată, precum și numărul de unități consumate pentru atingerea valorii maxime a utilității totale a bunului B. b) Completați spațiile libere din tabelul dat, scriind totodată formula utilizată. c) Verificați explicit dacă programul de achiziții care maximizează utilitatea totală din consumul bunurilor A și B este de 6 unități din bunul A și 2 unități din bunul B, știind că prețul bunului A este de 5 u.m., prețul bunului B este de 7 u.m., iar venitul disponibil este de 46 u.m. B. Cuantumul cheltuielilor de funcționare ale unei bănci sunt de 7,2 mil. u.m. Banca utilizează cele 600 mil. u.m. depuse pentru acordarea de credite pe un an la o rată a dobânzii active de 11% și o rată a dobânzii pasive este de 7%, obținând astfel un profit de 70% din câștigul brut al băncii. Precizați: - nivelul costurilor totale ale băncii; - rata dobânzii încasate de bancă de la debitori. C. Pentru fiecare dintre problemele următoare determinați indicatorul economic cerut, scriind formula folosită şi precizând semnificația notațiilor utilizate: 1. Cheltuielile salariale fixe sunt de 4 mil. u.m., iar cheltuielile salariale ale personalului direct implicat în producție sunt de 3 mil. u.m. Determinați nivelul costurilor salariale. 2. Cuponul adus de o obligațiune este de 15.000 u.m. la o rată a dobânzii de 20% și un curs de 75.000 u.m. Determinați cursul obligațiunii pe piața secundară a capitalurilor în situația în care rata dobânzii ar crește cu  procentuale.",
    "barem": "A. a) câte 3 puncte pentru precizarea fiecăreia dintre cele două elemente cerute, astfel: utilitatea totală a bunului A (60), numărul de unități consumate pentru atingerea valorii maxime a utilității totale a bunului B (8 unități) 2x3p=6 puncte b) - scrierea formulei utilizate pentru calculul utilității totale 3 puncte - completarea tabelului dat, astfel: 56, 105, 147, 182, 210, 231, 245, 245 3 puncte c) verificarea explicită cerută: - examinarea încadrării în venitul disponibil 3 puncte - îndeplinirea ecuației de echilibru a consumatorului 3 puncte - precizarea rezultatului verificării cerute: (de exemplu) programul de achiziții este de 6 unități din bunul A și 2 unități din bunul B 2 puncte Notă: Punctajul pentru precizarea rezultatului se acordă numai în situația în care candidatul a efectuat verificarea cerută. B. câte 3 puncte pentru precizarea fiecăruia dintre cei doi indicatori economici ceruți, astfel: - nivelul costurilor totale ale băncii este de 7,2 mil. u.m.; - rata dobânzii încasate de bancă de la debitori este de 11% 2x3p=6 puncte C. - câte 4 puncte pentru scrierea formulelor în vederea determinării fiecăruia dintre cei doi indicatori economici ceruți la subpunctele 1. și 2. 2x4p=8 puncte Notă: Punctajul se acordă numai în situația în care se face precizarea semnificației notațiilor din formulă. - câte 3 puncte pentru precizarea valorilor determinate în cazul fiecăruia dintre cei doi indicatori economici ceruți la subpunctele 1. și 2., astfel: 1. nivelul costurilor salariale este de 7 mil. u.m.; 2. cursul obligațiunii pe piața secundară a capitalurilor este de 60.000 u.m. 2x3p=6 puncte"
  },
  "subiectul_3": {
    "subiect": {
      "enunt": "Răspundeți la fiecare dintre următoarele cerințe:",
      "exercitiul_1": "Se dă următorul text: Profitul efectiv constituie principala sursă de autofinanțare a dezvoltării afacerii. Pentru că, în economia de piață, firmele nu supraviețuiesc dacă nu se dezvoltă. Decizia antreprenorului de a continua activitatea este (sau ar trebui să fie) însoțită de proiectarea și implementarea strategiilor de dezvoltare a afacerii sale. Dezvoltarea înseamnă atât extinderea și (uneori) diversificarea activității, cât și creșterea calității proceselor și produselor firmei. Din punct de vedere cantitativ, dezvoltarea afacerii se bazează, în primul rând, pe aplicarea unor strategii de marketing, iar din punct de vedere calitativ, dezvoltarea afacerii înseamnă creșterea nivelului ei de eficiență, a raportului încasări/cheltuieli. a) Formulați ideea principală a textului. b) Enumerați patru noțiuni economice din textul dat. c) Menționați câte o caracteristică pentru două dintre noțiunile enumerate la subpunctul b).",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea reducerea cererii de locuințe noi asupra cererii de forță de muncă în domeniul construcțiilor de locuințe și a cererii de locuri de muncă în domeniul construcțiilor de locuințe."
    },
    "barem": {
      "exercitiul_1": "a) formularea ideii principale a textului 2 puncte b) câte 1 punct pentru enumerarea oricăror patru noțiuni economice din textul dat 4x1p=4 puncte c) câte 3 puncte pentru menționarea oricărei caracteristici corecte pentru fiecare dintre cele două noțiuni enumerate la subpunctul b) 2x3p=6 puncte Notă: Caracteristica poate viza o formulă de calcul, o clasificare (criteriu și clase), o trăsătură, o definiție, o cauză, un efect, un factor de influență, o condiție de manifestare, o tendință de modificare în condiții precizate.",
      "exercitiul_2": "câte 4 puncte pentru precizarea fiecăruia dintre cele două efecte, astfel: cererea de forță de muncă în domeniul construcțiilor de locuințe va scădea, cererea de locuri de muncă în domeniul construcțiilor de locuințe va rămâne constantă 2x4p=8 puncte"
    }
  }
}