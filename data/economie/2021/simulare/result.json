{
  "subiectul_1": {
    "subiect": {
      "exercitiul_A": {
        "enunt": "Pentru fiecare item scrieţi, pe foaia de examen, cifra corespunzătoare şi notaţi în dreptul ei litera răspunsului pe care îl apreciaţi ca fiind corect:",
        "subpunctul_1": "Pe termen scurt, dacă volumul producţiei creşte, atunci, în mod necesar: a. costul fix mediu va creşte b. costul variabil va scădea c. costul total va creşte d. costul fix va scădea",
        "subpunctul_2": "Dacă, în urma suplimentării consumului unui bun cu o unitate, utilitatea totală rămâne constantă, atunci utilitatea marginală a respectivei unități: a. a crescut b. este negativă c. este constantă d. este zero",
        "subpunctul_3": "Dacă nevoile cresc şi se diversifică mai rapid decât posibilităţile de satisfacere a lor, atunci: a. se impune alocarea mai raţională a resurselor b. statul produce bunurile de consum cu mari sacrificii c. nevoile tind să se limiteze, iar resursele să se epuizeze d. dezvoltarea economiei trebuie să asigure satisfacerea tuturor trebuinţelor",
        "subpunctul_4": "Vânzarea de mărfuri exclusiv diferenţiate sortimental de către un număr mare de producători este una dintre caracteristicile pieţei cu concurenţă: a. perfectă b. incorectă c. de oligopol d. monopolistică",
        "subpunctul_5": "Înstrăinarea totală a drepturilor ce revin proprietarului nu are loc prin: a. donaţie b. vânzare c. moştenire d. închiriere",
        "subpunctul_6": "Unul dintre scopurile pe care le vizează banca centrală atunci când decide majorarea cotei de rezervă obligatorie a băncilor este: a. sporirea cererii de muncă b. reducerea masei monetare c. creşterea ofertei de credite d. scăderea cheltuielilor bancare"
      },
      "exercitiul_B": {
        "enunt": "Pentru fiecare enunț scrieţi, pe foaia de examen, cifra corespunzătoare şi notaţi în dreptul ei litera A, dacă apreciaţi că enunţul este adevărat, sau F, dacă apreciaţi că enunţul este fals:",
        "subpunctul_1": "Rata amortizării este invers proporțională cu timpul de amortizare și direct proporțională cu amortizarea anuală.",
        "subpunctul_2": "Acordarea de credite bănești reprezintă una dintre cauzele ce determină reducerea masei monetare.",
        "subpunctul_3": "Un preț superior prețului de echilibru determină pe piață un exces de cerere și un deficit de ofertă.",
        "subpunctul_4": "În cazul bunurilor inferioare, dacă venitul consumatorilor crește, atunci cantitatea cerută scade.",
        "subpunctul_5": "Administrațiile publice produc servicii nemarfare pentru populație și distribuie veniturile posesorilor de factori de producție.",
        "subpunctul_6": "Productivitatea medie a capitalului se poate aprecia doar în unități fizice de măsură."
      }
    },
    "barem": "A. câte 3 puncte pentru fiecare dintre cele 6 răspunsuri corecte, astfel: 1-c, 2-d, 3-a, 4-d, 5-d, 6-b 6x3p=18 puncte B. câte 2 puncte pentru fiecare dintre cele 6 răspunsuri corecte, astfel: 1-A, 2-F, 3-F, 4-A, 5-F, 6-F 6x2p=12 puncte"
  },
  "subiectul_2": {
    "subiect": "1. Transcrieţi pe foaia de examen tabelul de mai jos: Alternativa Producția (buc.) Costul fix (u.m.) Costul variabil (u.m.) Costul total (u.m.) Venitul (u.m.) Profitul (u.m.) W 0 1000 X 100 1000 4000 4000 Y 200 1000 4500 500 Z 300 1000 6000 7200 a) Completați coloanele tabelului dat, precizând totodată formulele pe baza cărora aţi realizat calculele. b) Reprezentați, în același sistem de axe, costul fix și costul total, în funcție de cantitatea produsă. c) Precizați alternativa care asigură atingerea pragului minim de rentabilitate a firmei, pornind de la datele din tabel, menționând totodată care este condiția acestui prag. 2. La nivelul unei bănci, câştigul bancar este cu 300% mai mare decât cheltuielile ei administrative. Suma primită în depozit şi acordată sub formă de împrumut este de 200 mil. u.m. Diferenţa dintre rata dobânzii încasată şi rata dobânzii plătită de către bancă este de  procentuale. a) Precizați: - volumul creditelor în u.m.; - care dintre cele două rate ale dobânzii este mai mare. b) Determinați, scriind algoritmul folosit pentru efectuarea calculelor şi precizând semnificația notațiilor din formulele utilizate: - câstigul băncii; - profitul bancar.",
    "barem": "1. a) - câte 2 puncte pentru precizarea formulelor costului total, venitului și profitului, pe baza cărora au fost realizate calculele 3x2p=6 puncte - câte 1 punct pentru completarea fiecăreia dintre cele patru coloane ale tabelului în spațiile libere, astfel: “costul variabil” 0 și 3000; “costul total” 1000, 5500 și 7000; “venitul” 0 și 6000; “profitul” -1000, 0 și 200 4x1p=4 puncte b) construirea graficului cerut (în același sistem de axe) 5 puncte c) - menționarea condiției pragului minim de rentabilitate: venitul este egal cu costul total sau profitul este zero 2 puncte - precizarea alternativei care asigură atingerea pragului minim de rentabilitate a firmei, pornind de la datele din tabel: X 1 punct 2. a) câte 3 puncte pentru precizarea fiecăruia dintre cei doi indicatori ceruți, astfel: - volumul creditelor este de 200 mil. u.m.; - rata dobânzii încasate este mai mare 2x3p=6 puncte b) - câte 5 puncte pentru scrierea algoritmului în vederea determinării fiecăruia dintre cei doi indicatori ceruți: algoritm complet în care se face precizarea semnificației notațiilor din formulele utilizate – 5p./ algoritm complet, dar fără a preciza semnificația notațiilor făcute – 4p./ precizarea corectă a tuturor formulelor de calcul, dar fără corelarea corectă a valorilor – 3p./ scrierea corectă doar a unor formule disparate, dar fără ca acestea să se constituie într-un algoritm de lucru – 2p. 2x5p=10 puncte - câte 3 puncte pentru precizarea valorilor determinate în cazul fiecăruia dintre cei doi indicatori ceruți, astfel: - câstigul băncii = 10 mil. u.m.; - profitul bancar = 7,5 mil. u.m. 2x3p=6 puncte Notă: În situația în care candidatul nu obține valorile din barem din cauza unor erori de calcul se acordă 1 punct din cele 3 puncte posibile."
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "a) Formulați ideea principală a următorului text: Servind sistemului planificat, administraţia de stat este o cauză a inegalității în distribuirea venitului, a repartizării deficitare a resurselor, a degradării mediului. Orice corectiv adus relației dintre sistemul economiei planificate și sistemul pieței trebuie să rezolve modul în care se formează prețurile, nivelul la care se stabilesc salariile și legitimitatea impunerii dobânzii de referință. b) Enumerați patru noțiuni economice din textul dat la subpunctul a). c) Menționați câte o caracteristică pentru două dintre noțiunile enumerate la subpunctul b).",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea creșterea prețului lemnului asupra ofertei de mobilă și asupra prețului mobilei."
    },
    "barem": {
      "exercitiul_1": "a) formularea ideii principale a textului 2 puncte b) câte 1 punct pentru enumerarea oricăror patru noțiuni economice din textul dat 4x1p=4 puncte c) câte 3 puncte pentru menționarea oricărei caracteristici corecte pentru fiecare dintre cele două noțiuni 2x3p=6 puncte",
      "exercitiul_2": "câte 4 puncte pentru precizarea fiecăruia dintre cele două efecte cerute, astfel: oferta de mobilă va scădea, prețul mobilei va crește 2x4p=8 puncte"
    }
  }
}