{
  "subiectul_1": {
    "subiect": {
      "enunt": "Scrieţi, pe foaia de examen, litera corespunzătoare răspunsului corect:",
      "exercitiul_1": "Reducerea ratelor dobânzii atât pentru depuneri, cât și pentru credite, îi va determina pe agenții economici: a. să economisească mai mult, dar și să se împrumute mai mult b. să economisească mai puțin, dar și să se împrumute mai puțin c. să economisească mai mult și să se împrumute mai puțin d. să economisească mai puțin și să se împrumute mai mult",
      "exercitiul_2": "Nivelul masei profitului se află în relație de același sens cu: a. prețul de vânzare b. cuantumul salariilor c. nivelul costului d. durata unei rotații a capitalului",
      "exercitiul_3": "Atunci când banii sunt utilizați în vederea achiziționării unor articole sportive, ei îndeplinesc funcția de: a. depozit de valoare b. mijloc de economisire c. măsură a valorii d. mijloc de schimb",
      "exercitiul_4": "Creșterea cantității de benzină vândută pe o piață concurențială este determinată de: a. creșterea prețului petrolului b. scăderea prețului automobilelor c. scăderea veniturilor consumatorilor d. creșterea taxelor plătite de producătorii de benzină",
      "exercitiul_5": "În situația în care monopolul în domeniul producției de energie electrică a fost spart în mai multe firme concurente, este de așteptat ca: a. producția, dar și prețul energiei electrice să scadă b. producția, dar și prețul energiei electrice să crească c. producția de energie electrică să scadă, iar prețul energiei electrice să crească d. producția de energie electrică să crească, iar prețul energiei electrice să scadă",
      "exercitiul_6": "În componența cheltuielilor materiale nu sunt cuprinse: a. cheltuielile cu materiile prime pentru producție b. costurile de amortizare a capitalului fix c. costurile cu consumul de energie pentru iluminatul spațiilor de producție d. dobânzile aferente creditelor primite",
      "exercitiul_7": "Piața cu situație de monopson se caracterizează prin: a. susținerea ofertei de către un singur agent economic b. existența foarte multor vânzători și cumpărători c. existența doar a câtorva cumpărători d. un singur agent economic care reprezintă cererea",
      "exercitiul_8": "Creșterea prețului factorilor de producție va influența oferta astfel încât: a. curba ofertei se va deplasa spre dreapta b. curba ofertei se va deplasa spre stânga c. curba cererii se va deplasa spre stânga d. curba cererii se va deplasa spre dreapta",
      "exercitiul_9": "Atât bunurile economice, cât și cele libere: a. satisfac nevoi b. sunt rare c. sunt deopotrivă marfare și nemarfare d. au ca sursă doar mediul natural",
      "exercitiul_10": "Într-un stat, moneda scripturală totalizează 190 mld. u.m., iar numerarul în circulație 20 mld. u.m., deci masa monetară este: a. 20 mld. u.m. b. 190 mld. u.m. c. 210 mld. u.m. d. 170 mld. u.m."
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-d, 2-a, 3-d, 4-b, 5-d, 6-d, 7-d, 8-b, 9-a, 10-c 10x3p=30 de puncte"
  },
  "subiectul_2": {
    "subiect": "1. Transcrieţi pe foaia de examen tabelul de mai jos: Doze/cantităţi 1 2 3 4 5 6 Utilitatea totală a bunului A 35 55 70 80 82 82 Utilitatea totală a bunului B 18 33 45 54 55 55 Utilitatea marginală a fiecărei doze A Utilitatea marginală a fiecărei doze B A. Completaţi valorile utilității marginale, precizând totodată formula utilizată. B. Construiţi programul de achiziţii al unui consumator rațional care dorește să achiziționeze atât bunul A, cât și bunul B la preţurile unitare de 5 și, respectiv, 3 u.m., având un venit de 19 u.m. C. Construiți un grafic al utilităţii totale pentru o situație de consum în care se atinge punctul de saturaţie. 2. Într-un an de activitate o firmă obține un profit de 120.000 u.m., rata profitului, calculată la cost, fiind de 15%. În anul următor de activitate, încasările de pe urma vânzării cantității produse cresc cu 20%, iar profitul crește cu 20.000 u.m. Determinați, scriind algoritmul folosit pentru efectuarea calculelor şi explicitând simbolurile utilizate: A. nivelul costului total în anul de referință; B. valoarea cifrei de afaceri în cel de-al doilea an de activitate; C. rata profitului, calculată la cost (cu o zecimală), în cel de-al doilea an de activitate.",
    "barem": "1. A. - precizarea formulei utilizate în calculul utilității marginale 2 puncte - câte 2 puncte pentru completarea valorilor corespunzătoare fiecăreia dintre cele două utilități marginale, astfel: U mg (A) 35, 20, 15, 10, 2, 0; U mg (B) 18, 15, 12, 9, 1, 0 2x2p=4 puncte B. - construirea programului de achiziții în condițiile date, prin verificarea ecuației de echilibru a consumatorului sau prin verificarea maximizării utilității totale: 2 puncte - precizarea programului de achiziții: 2 bunuri A + 3 bunuri B 2 puncte C. construirea graficului cerut 2 puncte 2. - câte 2 puncte pentru scrierea algoritmului în vederea determinării fiecăruia dintre indicatorii ceruţi la subpunctele A., B. şi C.: algoritm complet – 2p./ algoritm incomplet – 1p. 3x2p=6 puncte - câte 2 puncte pentru explicitarea simbolurilor utilizate în formulele de calcul pentru determinarea fiecăruia dintre indicatorii ceruţi la subpunctele A., B. şi C. 3x2p=6 puncte - câte 2 puncte pentru precizarea valorilor determinate în cazul fiecăruia dintre indicatorii ceruţi la subpunctele A., B. şi C., astfel: A. nivelul costului total în anul de referință = 800.000 u.m., B. valoarea cifrei de afaceri în cel de-al doilea an de activitate = 1.104.000 u.m., C. rata profitului, calculată la cost, în cel de-al doilea an de activitate = 14,5% 3x2p=6 puncte Notă: În situația în care candidatul nu obține valorile din barem din cauza unor erori de calcul se acordă 1 punct din 2 puncte posibile."
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Precizaţi înţelesul economic al noţiunii de cost variabil.",
      "exercitiul_2": "Menționați trei cauze care pot influența modificarea masei monetare.",
      "exercitiul_3": "Exemplificați, utilizând valori numerice, modificarea procentuală a salariului real, atunci când nivelul preţurilor bunurilor de consum crește, iar toți ceilalți factori de influență rămân neschimbați.",
      "exercitiul_4": "Explicaţi, într-o jumătate de pagină, faptul că oferta de muncă are o mobilitate relativ redusă."
    },
    "barem": {
      "exercitiul_1": "precizarea înţelesului economic al noţiunii date 6 puncte",
      "exercitiul_2": "câte 4 puncte pentru menționarea oricăror trei cauze care pot influența modificarea masei monetare 3x4p=12 puncte",
      "exercitiul_3": "scrierea exemplului: o situaţie economică pe baza unor valori numerice adecvate – 6p./ o situaţie economică la nivel teoretic sau cu valori numerice inadecvate – 2p. 6 puncte",
      "exercitiul_4": "- explicarea corectă şi relevantă a faptului dat 4 puncte - încadrarea într-o jumătate de pagină 2 puncte"
    }
  }
}