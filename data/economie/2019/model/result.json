{
  "subiectul_1": {
    "subiect": {
      "enunt": "Scrieţi, pe foaia de examen, litera corespunzătoare răspunsului corect:",
      "exercitiul_1": "Suma utilităţilor individuale ale tuturor unităţilor consumate dintr-un bun omogen este egală cu: a. cererea totală b. echilibrul consumatorului c. venitul consumatorului d. utilitatea totală",
      "exercitiul_2": "Piaţa cu concurenţă monopolistică este forma de piaţă cu concurenţă imperfectă caracterizată prin existenţa unui număr: a. mic de consumatori cu putere economică redusă b. mare de cumpărători şi de vânzători c. mare de vânzători şi a unui număr mic de cumpărători d. mic de producători cu putere economică mare",
      "exercitiul_3": "Indicele salariul real are o tendinţă de scădere dacă: a. indicele general al preţurilor bunurilor de consum creşte cu 50%, iar indicele salariului nominal creşte cu 15% b. indicele general al preţurilor bunurilor de producţie scade cu 50%, iar indicele salariului nominal scade cu 15% c. indicele general al preţurilor bunurilor de consum creşte cu 15%, iar indicele salariului nominal crește cu 50% d. indicele general al preţurilor bunurilor de producţie scade cu 15%, iar indicele salariului nominal scade cu 50%",
      "exercitiul_4": "Dobânda plătită pentru un credit acordat pe 2 luni este de 15.000 u.m., calculată la o rată anuală a dobânzii de 9%. În aceste condiţii, creditul acordat este de: a. 87.500 u.m. b. 90.000 u.m. c. 1.000.000 u.m. d. 1.350.000 u.m.",
      "exercitiul_5": "Dacă masa monetară este de 56.000 u.m, cantitatea de bunuri economice supuse tranzacțiilor este de 1000 buc., iar viteza de rotaţie a banilor este 2, atunci nivelul mediu al preţurilor este: a. 112 u.m./buc. b. 28 u.m./buc. c. 56 u.m./buc. d. 5,6 u.m./buc.",
      "exercitiul_6": "Atunci când salariul mediu creşte mai rapid decât crește productivitatea medie a muncii, și toate celelalte condiții rămân neschimbate, costul unitar: a. va creşte b. va scădea c. nu poate fi calculat d. nu va fi influenţat",
      "exercitiul_7": "Dacă modificarea preţului unui bun determină o modificare mai mare a cantităţii cerute din acel bun, atunci creşterea volumului vânzărilor se poate realiza prin: a. reducerea preţului unitar al bunului economic respectiv b. majorarea coeficientului de elasticitate încrucişată a cererii c. reducerea cheltuielilor de promovare a produsului d. creşterea utilităţii bunului economic respectiv",
      "exercitiul_8": "Rata profitului, calculată la cifra de afaceri, este un indicator: a. de efort b. nelegitim c. de eficiență d. impozabil",
      "exercitiul_9": "Dacă volumul producției crește în perioada T 0 -T 1 cu 25%, iar numărul de unități utilizate din factorul de producție muncă va crește tot cu 25%, atunci: a. productivitatea medie a muncii din T 0 va fi egală cu cea din T 1 b. productivitatea marginală a muncii atinge nivelul maxim c. costul total mediu crește cu 25% d. costul marginal atinge nivelul maxim",
      "exercitiul_10": "Caracteristica esențială a bunurilor economice este: a. utilitatea b. raritatea c. standardizarea d. calitatea"
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-d, 2-b, 3-a, 4-c, 5-a, 6-a, 7-a, 8-c, 9-a, 10-b 10x3p=30 de puncte"
  },
  "subiectul_2": {
    "subiect": "1. Transcrieţi pe foaia de examen tabelul de mai jos: Cantitatea (unităţi) 1 2 3 4 5 6 7 8 9 10 11 Utilitatea marginală (bun A) X 45 40 35 30 25 20 15 10 1 0,5 Utilitatea marginală (bun B) 38 34 24 16 10 8 6 4 2 1,5 Y a) Precizați valorile X și Y din tabel, știind că utilitatea totală a bunului A la prima unitate consumată este 50, iar utilitatea totală a bunului B este maximă la unitatea cu nr. 11 consumată. b) Verificați explicit faptul că programul de achiziţii pentru care va opta un consumator raţional este de 7 unităţi din bunul A și 4 unități din bunul B, știind că preţul bunului A este de 5 u.m., preţul bunului B este de 4 u.m., iar venitul disponibil este de 53 u.m. 2. Pornind de la valori numerice fictive ale ratei dobânzii pe piața monetară și ale nivelului mediu al cupoanelor obligațiunilor, calculați explicit modificarea procentuală a cursului obligațiunilor pe piața secundară a capitalurilor, precizând totodată sensul acestei modificări, în situația în care rata dobânzii la depuneri va crește. 3. O firmă dispune de un capital tehnic de 4000 u.m., din care 75% reprezintă capitalul fix. Durata amortizării este de 60 de luni, iar cheltuielile salariale totale sunt de 2000 u.m. Determinați, scriind algoritmul folosit pentru efectuarea calculelor şi precizând semnificația notațiilor din formulele utilizate: a) consumul anual al capitalului fix; b) costul total.",
    "barem": "1. a) câte 2 puncte pentru precizarea fiecăreia dintre cele două valori cerute, astfel: X=50, Y=0 2x2p=4 puncte 1. b) verificarea explicită cerută: verificare completă atât a încadrării în venit, cât și a îndeplinirii ecuației de echilibru a consumatorului/maximizării utilității totale din consumul celor două bunuri - 4p./ verificare incompletă - 1p. 4 puncte 2. - alegerea valorilor numerice cerute 4 puncte - calcularea explicită a modificării procentuale a cursului obligațiunilor 4 puncte Notă: În situația în care candidatul scrie doar algoritmul de calcul fără a ajunge la un rezultat se acordă 2 puncte din cele 4 puncte posibile. - precizarea sensului modificării cursului obligațiunilor: scade 2 puncte 3. - câte 4 puncte pentru scrierea algoritmului în vederea determinării fiecăruia dintre indicatorii ceruţi la subpunctele a) și b): algoritm complet în care se face precizarea semnificației notațiilor din formulele utilizate - 4p./ algoritm incomplet sau algoritm complet, dar fără a preciza semnificația notațiilor făcute - 2p. 2x4p=8 puncte - câte 2 puncte pentru precizarea valorilor determinate în cazul fiecăruia dintre indicatorii ceruţi la subpunctele a) și b), astfel: consumul anual al capitalului fix = 600 u.m.; costul total = 3600 u.m. 2x2p=4 puncte Notă: În situația în care candidatul nu obține valorile din barem din cauza unor erori de calcul se acordă 1 punct din cele 2 puncte posibile."
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Se dă următorul text: Servind sistemului planificat, administraţia de stat este o cauză a inegalității în distribuirea venitului, a repartizării deficitare a resurselor, a degradării mediului. Orice corectiv adus relației dintre sistemul economiei planificate și sistemul pieței trebuie să rezolve modul în care se formează prețurile, nivelul la care se stabilesc salariile și legitimitatea impunerii dobânzii de referință. a) Enumerați patru noțiuni economice din textul dat. b) Menționați câte o caracteristică pentru două dintre noțiunile enumerate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea creșterea prețului lemnului asupra cererii de mobilă, ofertei de mobilă și asupra prețului mobilei.",
      "exercitiul_3": "Transcrieți pe foaia de examen graficul de mai jos care ilustrează cererea și oferta pe o piață oarecare: a) Completați graficul marcând curba cererii cu litera C, curba ofertei cu litera O și prețul de echilibru cu litera E. b) Marcați pe grafic, prin valori numerice, cantitatea de echilibru, precum și un preț de vânzare la care apare surplus de cerere."
    },
    "barem": {
      "exercitiul_1": "a) câte 1 punct pentru enumerarea oricăror patru noțiuni economice din textul dat 4x1p=4 puncte b) câte 3 puncte pentru menționarea oricărei caracteristici corecte pentru fiecare dintre cele două noțiuni alese 2x3p=6 puncte",
      "exercitiul_2": "câte 3 puncte pentru precizarea fiecăruia dintre cele trei efecte cerute, astfel: cererea de mobilă rămâne constantă, oferta de mobilă va scădea, prețul mobilei va crește 3x3p=9 puncte",
      "exercitiul_3": "a) câte 2 puncte pentru marcarea corectă pe grafic a fiecăruia dintre cele trei elemente cerute 3x2p=6 puncte b) - marcarea pe grafic a oricărei valori numerice pentru cantitatea de echilibru 2 puncte - marcarea pe grafic a oricărei valori numerice pentru prețul de vânzare la care apare surplus de cerere 3 puncte"
    }
  }
}