{
  "subiectul_1": {
    "subiect": {
      "enunt": "Scrieţi, pe foaia de examen, litera corespunzătoare răspunsului corect:",
      "exercitiul_1": "Pragul de rentabilitate semnifică faptul că: a. profitul este maxim b. producția este maximă c. producția este zero d. profitul este zero",
      "exercitiul_2": "Știind că numărul salariaților unei firme crește cu 50% și productivitatea muncii se dublează, înseamnă că modificarea procentuală a volumului producției este de: a. 300%, în sensul creșterii c. 200%, în sensul scăderii b. 200%, în sensul creșterii d. 300%, în sensul scăderii",
      "exercitiul_3": "În situația în care un elev cumpără articole de papetărie care se vând cu o reducere de preț, atunci, în urma vânzării-cumpărării: a. nu câștigă elevul, dar câștigă ofertantul b. câștigă elevul, dar nu și ofertantul c. câștigă atât elevul, cât și ofertantul d. nu câștigă nici elevul, nici ofertantul",
      "exercitiul_4": "Creşterea salariului real se realizează atunci când: a. creşterea salariului nominal este mai mică decât creşterea preţurilor bunurilor de consum b. creşterea salariului nominal este mai mare decât creşterea preţurilor bunurilor de producţie c. salariile nominale se menţin constante, iar preţurile bunurilor de consum scad d. salariile nominale cresc mai încet decât preţurile bunurilor de producţie",
      "exercitiul_5": "Scăderea salariului nominal determină: a. deplasarea curbei ofertei de muncă spre stânga b. scăderea volumului de forță de muncă în condiții salariale c. scăderea numărului de locuri de muncă în condiții salariale d. deplasarea curbei ofertei de muncă spre dreapta",
      "exercitiul_6": "Dacă prețul unitar al unui bun A este de 60 u.m., iar raportul dintre utilitatea marginală și prețul altui bun, B, este 0,8, atunci, în situația de echilibru pentru consumator, utilitatea marginală a bunului A trebuie să fie: a. 0,8 b. 4,8 c. 48 d. 75",
      "exercitiul_7": "Costul total pentru producerea a 11 unități dintr-un bun este de 1000 mii u.m., iar când producția este de 13 unități, costul total este de 1280 mii u.m., costul marginal fiind de 100 mii u.m. Așadar, costul marginal al celei de a 12-a unități din bunul produs este: a. 280.000 u.m. b. 190.000 u.m. c. 180.000 u.m. d. 100.000 u.m.",
      "exercitiul_8": "În perioada T 0 -T 1 prețul unui bun crește de la 3 la 6 u.m./buc., iar cantitatea oferită pe piață atinge 600 de buc., de la valoarea inițială de 300 de buc. În aceste condiții, elasticitatea ofertei este: a. unitară, cu coeficientul 1 c. inelastică, cu un coeficient subunitar b. elastică, cu un coeficient supraunitar d. unitară, cu coeficientul 2",
      "exercitiul_9": "Atâta timp cât costul mediu este mai mare decât costul marginal: a. costul total mediu va scădea, odată cu creșterea cantității fabricate b. costul unitar va rămâne constant, odată cu creșterea costului variabil mediu c. costul fix mediu va crește, odată cu fluctuația cantității produse d. costul pe unitatea de produs va crește, odată cu scăderea costului fix unitar",
      "exercitiul_10": "Salariul de echilibru se formează atunci când: a. numărul de locuri de muncă este egal cu oferta de locuri de muncă b. oferta de forță de muncă este egală cu numărul celor apți de muncă c. cererea de forță de muncă este egală cu cererea de muncă d. oferta de locuri de muncă este egală cu cererea de locuri de muncă"
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-d, 2-b, 3-c, 4-c, 5-b, 6-c, 7-c, 8-a, 9-a, 10-d 10x3p=30 de puncte"
  },
  "subiectul_2": {
    "subiect": "1. Transcrieţi pe foaia de examen tabelul de mai jos: Utilitatea economică Cantitatea consumată marginală (bun A) marginală (bun B) 1 unitate 60 56 2 unități 55 49 3 unități 50 42 4 unități 45 35 5 unități 40 28 6 unități 35 21 7 unități 30 14 8 unități 25 0 a) Precizați, pe baza valorilor din tabel, valoarea utilității totale a bunului A, la prima unitate consumată, precum și valoarea utilității totale maxime a bunului B. b) Verificați explicit faptul că programul de achiziţii care maximizează utilitatea totală din consumul bunurilor A și B este de 6 unităţi din bunul A și 2 unități din bunul B, știind că preţul bunului A este de 5 u.m., preţul bunului B este de 7 u.m., iar venitul disponibil este de 46 u.m. 2. Pornind de la valori numerice fictive ale venitului anual adus de o obligaţiune și ale ratei rentabilității titlului de valoare, calculați explicit modificarea procentuală a cursul obligaţiunii pe piaţa secundară a capitalurilor, atunci când rata dobânzii se dublează. 3. Câştigul unei bănci este de patru ori mai mare decât dobânda plătită deponenților, cheltuielile de funcționare ale băncii sunt de 80 de mil. u.m., iar profitul băncii este 1/5 din câștigul băncii. Determinați, scriind algoritmul folosit pentru efectuarea calculelor şi precizând semnificația notațiilor din formulele utilizate: a) dobânda încasată de bancă de la debitori; b) rata dobânzii plătite, în condițiile în care depunerile sunt de 2000 de mil. u.m.",
    "barem": "1. a) câte 2 puncte pentru precizarea fiecăreia dintre cele două valori cerute, astfel: utilitatea totală a bunului A (60); utilitatea totală a bunului B (245) 2x2p=4 puncte b) verificarea explicită cerută: verificare completă atât a încadrării în venit, cât și a îndeplinirii ecuației de echilibru a consumatorului/maximizării utilității totale din consumul celor două bunuri - 4p./ verificare incompletă - 1p. 4 puncte 2. - alegerea valorilor numerice cerute 4 puncte - calcularea explicită a modificării procentuale a cursului obligațiunii 4 puncte Notă: În situația în care candidatul scrie doar algoritmul de calcul fără a ajunge la un rezultat/rezultat corect se acordă 2 puncte din cele 4 puncte posibile. - precizarea sensului modificării cursului obligațiunii: scade 2 puncte 3. - câte 4 puncte pentru scrierea algoritmului în vederea determinării fiecăruia dintre indicatorii ceruţi la subpunctele a) și b): algoritm complet în care se face precizarea semnificației notațiilor din formulele utilizate – 4p./ algoritm incomplet sau algoritm complet, dar fără a preciza semnificația notațiilor făcute – 2p. 2x4p=8 puncte - câte 2 puncte pentru precizarea valorilor determinate în cazul fiecăruia dintre indicatorii ceruţi la subpunctele a) și b), astfel: dobânda încasată de bancă de la debitori = 125 mil. u.m., rata dobânzii plătite = 1,25% 2x2p=4 puncte Notă: În situația în care candidatul nu obține valorile din barem din cauza unor erori de calcul se acordă 1 punct din cele 2 puncte posibile."
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Se dă următorul text: Astăzi se accentuează din ce în ce mai mult valoarea interpretării comportamentului uman din perspectiva economiei. Comportamentul agenților economici - producători și consumatori - este orientat spre maximizarea utilității economice, pornind de la un set de preferințe de consum/utilizare și acumulând resurse informaționale pentru a acționa într-o diversitate de piețe. a) Enumerați patru noțiuni economice din textul dat. b) Menționați câte o caracteristică pentru două dintre noțiunile enumerate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea creșterea prețului kilogramului de zahăr asupra cererii de prăjituri și asupra prețului kilogramului de prăjituri.",
      "exercitiul_3": "Transcrieți pe foaia de examen graficul de mai jos care ilustrează cererea și oferta pe o piață oarecare: a) Completați graficul marcând axa cantității cu litera Q, curbele cererii și ofertei pentru perioadele inițială și finală cu literele C i , C f și O i , știind că, față de perioada inițială, în final prețul de echilibru a crescut. b) Marcați pe grafic, prin valori numerice, cantitatea de echilibru pentru perioada inițială și finală, precizând totodată o situație economică ce ar putea avea drept consecință creșterea prețului de echilibru."
    },
    "barem": {
      "exercitiul_1": "a) câte 1 punct pentru enumerarea oricăror patru noțiuni economice din textul dat 4x1p=4 puncte b) câte 3 puncte pentru menționarea oricărei caracteristici corecte pentru fiecare dintre cele două noțiuni alese 2x3p=6 puncte",
      "exercitiul_2": "câte 4 puncte pentru precizarea efectelor cerute în condițiile date, astfel: cererea de prăjituri rămâne constantă, prețul kilogramului de prăjituri va crește 2x4p=8 puncte",
      "exercitiul_3": "a) câte 1 punct pentru marcarea corectă pe grafic a fiecăruia dintre cele patru elemente cerute 4x1p=4 puncte b) - câte 2 puncte pentru marcarea pe grafic a oricăror valori numerice ale cantității de echilibru pentru fiecare dintre cele două perioade cerute 2x2p=4 puncte - precizarea oricărei situații economice corecte care ar putea produce modificarea cerută 4 puncte"
    }
  }
}