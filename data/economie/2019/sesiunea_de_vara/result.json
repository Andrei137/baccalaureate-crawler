{
  "subiectul_1": {
    "subiect": {
      "enunt": "Scrieţi, pe foaia de examen, litera corespunzătoare răspunsului corect:",
      "exercitiul_1": "Bunurile cu cerere inelastică se caracterizează prin: a. modificarea cantității cerute într-o proporție mai mică decât variația factorilor de influență b. menținerea constantă a cantității cerute la modificarea factorilor de influență c. modificarea cantității cerute chiar dacă factorii de influență nu se modifică d. menținerea constantă a cantității oferite la variația factorilor de influență",
      "exercitiul_2": "Maximizarea utilităţii totale pentru două bunuri economice A şi B, în condiţiile unui venit disponibil limitat, se realizează atunci când: a. raportul dintre utilitatea marginală şi preţul bunului A este mai mare decât raportul dintre utilitatea marginală şi preţul bunului B b. raportul dintre preţul bunului A şi preţul bunului B este mai mic decât raportul dintre utilitatea marginală a bunului B şi utilitatea marginală a bunului A c. raportul dintre utilitatea marginală şi preţul bunului A este egal cu raportul dintre utilitatea marginală şi preţul bunului B d. raportul dintre utilitatea marginală a bunului A şi preţul bunului B este egal cu raportul dintre utilitatea marginală a bunului B şi preţul bunului A",
      "exercitiul_3": "Productivitatea medie a muncii într-o firmă care inițial avea 100 de salariați a fost 50. Angajarea a încă 10 lucrători, cu o productivitate marginală de 20, conduce la o producție finală de: a. 4080 buc. b. 5000 buc. c. 5020 buc. d. 5200 buc.",
      "exercitiul_4": "Atunci când salariul real creşte şi salariul nominal scade, preţurile bunurilor de consum: a. scad cu 15%, iar salariul nominal scade cu 50% b. cresc cu 50%, iar salariul real crește cu 15% c. cresc cu 15%, iar salariul real crește cu 50% d. scad cu 50%, iar salariul nominal scade cu 15%",
      "exercitiul_5": "Piața cu concurență perfectă se caracterizează prin: a. impunerea prețului b. atomicitate perfectă c. opacitate absolută d. nesiguranța tranzacțiilor",
      "exercitiul_6": "Pentru obținerea unui lot de 15 bunuri, costurile variabile sunt de 80.000 u.m. În situația în care costul marginal al ultimului bun este de 10.000 u.m., atunci costurile variabile necesare producerii a 14 bunuri este: a. 10.000 u.m. b. 90.000 u.m. c. 150.000 u.m. d. 70.000 u.m.",
      "exercitiul_7": "În anul 2018 faţă de anul 2017, valoarea bunurilor şi serviciilor supuse tranzacţiilor a crescut cu 35%, iar viteza de rotaţie a banilor a scăzut cu 10%. În aceste condiţii, în anul 2018, masa monetară: a. a rămas constantă b. a crescut cu 50% c. a crescut cu 45% d. a scăzut cu 25%",
      "exercitiul_8": "Piața cu concurență monopsonică se caracterizează prin: a. existența unui singur cumpărător b. atomicitate perfectă c. transparență perfectă d. existența unui singur vânzător",
      "exercitiul_9": "Constituie noţiuni economice cu acelaşi sens: a. ”resurse materiale” şi ”factori de producţie” b. ”bun economic” şi ”marfă” c. ”cheltuieli materiale” şi ”capital consumat” d. ”rata dobânzii” şi ”câștigul băncii”",
      "exercitiul_10": "La nivelul unei economii, proprietatea privată poate fi: a. ”proprietate individuală” şi ”proprietate asociativă” b. ”proprietate publică” şi ”proprietate cooperatistă” c. ”proprietate mixtă” şi ”proprietate particulară” d. ”proprietate mică” şi ”proprietate multinațională”"
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-a, 2-c, 3-d, 4-d, 5-b, 6-d, 7-b, 8-a, 9-c, 10-a 10x3p=30 de puncte"
  },
  "subiectul_2": {
    "subiect": "1. Transcrieţi pe foaia de examen tabelul de mai jos: Timp T 1 T 2 T 3 T 4 Preţ (u.m./buc.) 10 20 30 40 Cantitate cerută (buc.) 400 200 Cantitate oferită (buc.) 100 300 a) Completaţi rândurile tabelului dat cu valori numerice fictive, ştiind că acestea trebuie să reflecte relația dintre preț și cantitatea cerută, respectiv dintre preț și cantitatea oferită dintr-un bun. b) Calculaţi coeficientul de elasticitate a cererii în funcţie de preţ, pentru perioada T 1 -T 2 , pe baza valorilor numerice pe care le-ați înscris în tabel, precizând totodată formula utilizată pentru realizarea calculului și tipul de elasticitate corespunzător valorii coeficientului pe care l-ați determinat. 2. Pornind de la valori numerice fictive ale masei monetare, numerarului și volumului monedei scripturale, calculați explicit ponderea numerarului în masa monetară, precizând totodată sensul modificării numerarului, în condițiile în care ¼ din numerar se transformă în monedă scripturală. 3. O bancă acordă un credit (C 1 ) de 80 mil. u.m. pe 6 luni, pentru care percepe o rată anuală a dobânzii de 30% şi un alt credit (C 2 ) de 30 mil. u.m. pe 3 ani, cu o rată anuală a dobânzii de 10%. Determinați, scriind algoritmul folosit pentru efectuarea calculelor şi precizând semnificația notațiilor din formulele utilizate: a) dobânda încasată de bancă pentru creditul C 1 , calculată în regim de dobândă simplă; b) dobânda plătită de debitori băncii pentru creditul C 2 , calculată în regim de dobândă compusă.",
    "barem": "1. a) câte 1 punct pentru completarea fiecăreia dintre cele două rânduri ale tabelului dat 2x1p=2 puncte b) - precizarea formulei coeficientului de elasticitate a cererii în funcţie de preţ 3 puncte - calcularea coeficientului pentru perioada cerută 1 punct - precizarea tipului de elasticitate corespunzător valorii obținute a coeficientului 2 puncte 2. - alegerea valorilor numerice cerute 4 puncte - calcularea explicită a ponderii numerarului în masa monetară 4 puncte Notă: În situația în care candidatul scrie doar algoritmul de calcul fără a ajunge la un rezultat/rezultat corect se acordă 2 puncte din cele 4 puncte posibile. - precizarea sensului modificării numerarului: scade 2 puncte 3. - câte 4 puncte pentru scrierea algoritmului în vederea determinării fiecăruia dintre indicatorii ceruţi la subpunctele a) și b): algoritm complet în care se face precizarea semnificației notațiilor din formulele utilizate – 4p./ algoritm incomplet sau algoritm complet, dar fără a preciza semnificația notațiilor făcute – 2p. 2x4p=8 puncte - câte 2 puncte pentru precizarea valorilor determinate în cazul fiecăruia dintre indicatorii ceruţi la subpunctele a) și b), astfel: dobânda încasată de bancă pentru creditul C 1 = 12 mil. u.m.; dobânda plătită de debitori băncii pentru creditul C 2 = 9,93 mil. u.m. 2x2p=4 puncte Notă: În situația în care candidatul nu obține valorile din barem din cauza unor erori de calcul se acordă 1 punct din cele 2 puncte posibile."
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Se dă următorul text: Persoanele care au cunoștințe în domeniul piețelor monetară și a capitalurilor vor putea selecta, în calitate de purtători ai cererii, acele produse și servicii financiare pe care le pot gestiona și vor acorda atenție avertismentelor privind potențialele riscuri aferente acestora, înțelegând că orice contract presupune drepturi și obligații pentru ambele tipuri de agenți economici semnatari ai contractelor. a) Enumerați patru noțiuni economice din textul dat. b) Menționați câte o caracteristică pentru două dintre noțiunile enumerate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea scăderea producției de pixuri asupra cererii de stilouri și a prețului stilourilor.",
      "exercitiul_3": "Transcrieți pe foaia de examen graficul de mai jos care ilustrează cererea și oferta pe o piață oarecare: Notați, pe grafic, prețul de echilibru în fiecare din momentele inițial și final, cu literele A și B, cantitatea de echilibru în momentul 0 și în momentul 1, cu literele C și D și prețurile de vânzare la care apare surplus de cerere în situația inițială, respectiv, surplus de ofertă în situația finală, cu literele E și F."
    },
    "barem": {
      "exercitiul_1": "a) câte 1 punct pentru enumerarea oricăror patru noțiuni economice din textul dat 4x1p=4 puncte b) câte 3 puncte pentru menționarea oricărei caracteristici corecte pentru fiecare dintre cele două noțiuni alese 2x3p=6 puncte",
      "exercitiul_2": "câte 4 puncte pentru precizarea fiecăruia dintre cele două efecte cerute, astfel: cererea de stilouri crește, prețul stilourilor crește 2x4p=8 puncte",
      "exercitiul_3": "câte 2 puncte pentru notarea pe grafic a literelor corespunzătoare pentru fiecare dintre cele șase elemente cerute 6x2p=12 puncte"
    }
  }
}