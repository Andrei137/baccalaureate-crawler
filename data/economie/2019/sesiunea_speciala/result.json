{
  "subiectul_1": {
    "subiect": {
      "enunt": "Scrieţi, pe foaia de examen, litera corespunzătoare răspunsului corect:",
      "exercitiul_1": "Raritatea resurselor este o stare care: a. poate fi treptat înlocuită cu abundenţa, ca urmare a progresului continuu al factorilor de producţie b. poate fi depăşită numai în anumite sisteme economice, cu un grad superior de dezvoltare c. poate fi redusă prin minimizarea consumurilor de factori şi/sau maximizarea volumului de rezultate d. poate fi eliminată sau, uneori, doar redusă prin alocarea eficientă a resurselor",
      "exercitiul_2": "Se manifestă o cerere inelastică în funcţie de preţ, atunci când: a. venitul întreprinzătorului nu se modifică dacă prețul scade b. venitul întreprinzătorului scade dacă prețul nu se modifică c. venitul întreprinzătorului creşte dacă veniturile consumatorilor cresc d. venitul întreprinzătorului creşte dacă majorează preţul",
      "exercitiul_3": "Dobânda pe care un agent economic trebuie să o plătească pentru un împrumut de 30.000 u.m., contractat pe o perioadă de 3 ani, cu capitalizare, la o rată anuală a dobânzii de 10% este de: a. 3000 u.m. b. 9000 u.m. c. 9930 u.m. d. 39.930 u.m.",
      "exercitiul_4": "Între particularităţile pieţei cu concurenţă perfectă se regăseşte: a. diferenţierea perfectă a produselor existente pe piaţă b. transparenţa perfectă a pieţei c. atomicitatea perfectă a producătorilor, dar nu şi a consumatorilor d. perfecta mobilitate a factorilor de influenţă ai pieţei",
      "exercitiul_5": "Într-o firmă s-a înregistrat un cost variabil unitar de 20 mii u.m. pentru o producție de 50 de buc. ce a asigurat pragul minim de rentabilitate. În condițiile în care prețul de vânzare a fost de 40 mii u.m., costul total, profitul total și costul unitar sunt, în mii u.m.: a. 1250; 0; 25 b. 2000; 0; 40 c. 3000; 0; 60 d. 4000; 0; 80",
      "exercitiul_6": "Există o relaţie negativă între productivitate şi: a. calitatea managementului b. profitul unitar c. costul unitar d. utilitatea bunurilor",
      "exercitiul_7": "În momentul T 0 , productivitatea muncii a fost de 1500. Dacă producţia creşte cu 40%, iar numărul de salariaţi cu 20%, atunci productivitatea marginală a muncii va fi de: a. 3000 b. 2000 c. 3200 d. 5300",
      "exercitiul_8": "Când salariul real scade cu 5% şi salariul nominal creşte cu 14%, preţul mediu al bunurilor de consum: a. scade cu 16,6% b. crește cu 20% c. nu se modifică d. crește cu 19%",
      "exercitiul_9": "Dacă, pe termen scurt, producţia creşte, iar costul marginal este mai mare decât costul total mediu inițial, atunci: a. costul marginal şi costul unitar cresc b. costul marginal şi costul unitar scad c. costul marginal scade şi costul unitar creşte d. costul marginal creşte şi costul unitar scade",
      "exercitiul_10": "Venitul pe care îl obţine deținătorul unei obligaţiuni în urma achiziționării acestui titlu poartă numele de: a. beneficiu b. cupon c. dividend d. salariu"
    },
    "barem": "câte 3 puncte pentru fiecare dintre cele 10 răspunsuri corecte, astfel: 1-c, 2-d, 3-c, 4-b, 5-b, 6-c, 7-a, 8-b, 9-a, 10-b 10x3p=30 de puncte"
  },
  "subiectul_2": {
    "subiect": "1. Transcrieţi pe foaia de examen tabelul de mai jos: Timp (T) Preţul (u.m./buc.) Cererea (buc.) Oferta (buc.) Exces de cerere (buc.) Exces de ofertă (buc.) T 1 4000 800 300 T 2 4500 700 400 T 3 5000 600 450 T 4 5100 500 500 T 5 5300 400 650 a) Completaţi coloanele tabelului dat. b) Calculaţi coeficientul de elasticitate a ofertei în funcție de preț (cu o zecimală) pentru prima etapă de creştere a preţului, pe baza valorilor numerice date în tabel, precizând totodată formula utilizată pentru realizarea calculului și tipul de elasticitate corespunzător valorii coeficientului pe care l-ați determinat. 2. Pornind de la valori numerice fictive ale cheltuielilor totale, materiale și salariale, calculați explicit modificarea procentuală a costului total, precizând totodată sensul acestei modificări, în situația în care cheltuielile materiale rămân constante, iar cheltuielile salariale cresc cu 50%. 3. Cheltuielile de funcționare ale unei bănci sunt de patru ori mai mari decât profitul, diferenţa dintre rata dobânzii pentru creditele acordate şi rata dobânzii oferită pentru depozitele constituite este de 5%, iar profitul băncii este de 20 mil. u.m. Știind că volumul depunerilor este egal cu cel al creditelor acordate, determinați, scriind algoritmul folosit pentru efectuarea calculelor şi precizând semnificația notațiilor din formulele utilizate: a) câştigul băncii; b) cuantumul depunerilor în bancă.",
    "barem": "1. a) câte 1 punct pentru completarea fiecăreia dintre cele două coloane ale tabelului, astfel: Exces de cerere (500, 300, 150, 0, nu există); Exces de ofertă (nu există, nu există, nu există, 0, 250) 2x1p=2 puncte b) - precizarea formulei coeficientului de elasticitate a ofertei în funcţie de preţ 3 puncte - calcularea coeficientului pentru situaţia cerută: 2,6 1 punct - precizarea tipului de elasticitate corespunzător valorii coeficientului determinat: ofertă elastică 2 puncte Notă: În situația în care candidatul nu obține valoarea corectă a coeficientului pentru situaţia cerută, dar precizează corect tipul de elasticitate corespunzător valorii obținute se acordă tot 2 puncte. 2. - alegerea valorilor numerice cerute 4 puncte - calcularea explicită a modificării procentuale a costului total 4 puncte Notă: În situația în care candidatul scrie doar algoritmul de calcul fără a ajunge la un rezultat/rezultat corect se acordă 2 puncte din cele 4 puncte posibile. - precizarea sensului modificării costului total: crește 2 puncte 3. - câte 4 puncte pentru scrierea algoritmului în vederea determinării fiecăruia dintre indicatorii ceruţi la subpunctele a) și b): algoritm complet în care se face precizarea semnificației notațiilor din formulele utilizate – 4p./ algoritm incomplet sau algoritm complet, dar fără a preciza semnificația notațiilor făcute – 2p. 2x4p=8 puncte - câte 2 puncte pentru precizarea valorilor determinate în cazul fiecăruia dintre indicatorii ceruţi la subpunctele a) și b), astfel: câştigul băncii = 100 mil. u.m., cuantumul depunerilor în bancă = 2 mld. u.m. 2x2p=4 puncte Notă: În situația în care candidatul nu obține valorile din barem din cauza unor erori de calcul se acordă 1 punct din cele 2 puncte posibile."
  },
  "subiectul_3": {
    "subiect": {
      "enunt": "Răspundeţi la fiecare dintre următoarele cerinţe:",
      "exercitiul_1": "Se dă următorul text: Formarea liberă a prețurilor mărfurilor, pe baza raportului dintre cerere și ofertă, transformă sistemul de prețuri într-un mecanism de informare pentru agenții economici (producători și consumatori) care își vor orienta activitatea economică în funcție de fluctuația prețurilor. a) Enumerați patru noțiuni economice din textul dat. b) Menționați câte o caracteristică pentru două dintre noțiunile enumerate.",
      "exercitiul_2": "Știind că modificările intervenite pe o anumită piață afectează și piețele corelate acesteia, precizați ce efect va avea creșterea costurilor de producție ale cărnii de vită asupra ofertei de carne de vită și asupra prețului kilogramului de carne de vită.",
      "exercitiul_3": "Transcrieți pe foaia de examen graficul de mai jos care ilustrează cererea și oferta pe o piață oarecare: a) Completați graficul marcând axa prețului cu litera P, curbele cererii și ofertei pentru perioadele inițială și finală cu literele C i , C f și O i , știind că, față de perioada inițială, cantitatea de echilibru a scăzut. b) Marcați pe grafic, prin valori numerice, cantitatea de echilibru pentru perioada inițială și finală, precizând totodată o situație economică ce ar putea avea drept consecință scăderea cantității de echilibru."
    },
    "barem": {
      "exercitiul_1": "a) câte 1 punct pentru enumerarea oricăror patru noțiuni economice din textul dat 4x1p=4 puncte b) câte 3 puncte pentru menționarea oricărei caracteristici corecte pentru fiecare dintre cele două noțiuni alese 2x3p=6 puncte",
      "exercitiul_2": "câte 4 puncte pentru precizarea efectelor cerute în condițiile date, astfel: oferta de carne de vită va scădea, prețul kilogramului de carne de vită va crește 2x4p=8 puncte",
      "exercitiul_3": "a) câte 1 punct pentru marcarea corectă pe grafic a fiecăruia dintre cele patru elemente cerute 4x1p=4 puncte b) - câte 2 puncte pentru marcarea pe grafic a oricăror valori numerice ale cantității de echilibru pentru fiecare dintre cele două perioade cerute 2x2p=4 puncte - precizarea oricărei situații economice corecte care ar putea produce modificarea cerută 4 puncte"
    }
  }
}