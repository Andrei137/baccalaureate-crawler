{
  "subiectul_1": {
    "sursa": "A. „Introducerea în titulatura domnilor înaintea numelui lor a cuvântului Io, prescurtarea de la Ioannes, «cel ales de Dumnezeu», afirmă răspicat sursa divină a puterii domneşti. Această calitate, domnii o dobândeau prin ceremonia religioasă a ungerii şi încoronării [...]. Cooperarea dintre puterea centrală şi Biserică, una dintre realităţile majore ale sistemului politic al Ţării Româneşti şi Moldovei, încă din vremea constituirii statelor, a avut în această ceremonie de tradiţie bizantină expresia ei simbolică supremă. Domnia era ereditară în familia domnitoare, regulă adoptată probabil odată cu constituirea statelor şi a cărei aplicare a dat naştere dinastiilor celor două ţări [...]: descendenţa lui Basarab în Ţara Românescă şi cea directă sau indirectă a lui Bogdan în Moldova [...]. Principala afirmare a puterii centrale şi a tendinţei ei de a controla efectiv teritoriul ţării s-a manifestat, fireşte, în domeniul stăpânirii pământului, cea mai de seamă sursă de avuţie şi putere. În ambele principate, domnii stăpâneau, pe lângă domeniul propriu, întinse teritorii care ţineau de prerogativa domniei: teritoriul care nu se afla în mâinile stăpânilor de pământ laici şi ecleziastici, pământ pustiu [...]; teritoriul oraşelor în care puteau institui târguri şi iarmaroace, importantă sursă de venituri percepute prin taxe; întinderi mari de terenuri şi păduri rezervate în general pentru vânătorile domneşti.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) B. „Indiciul cel mai sigur al gradului înalt de dezvoltare a puterii domniei a fost remarcabila forţă militară a Ţării Româneşti şi Moldovei [...] şi excepţionala eficacitate a politicii lor externe. Sub Mircea cel Bătrân, Ţara Românescă cunoaşte cea mai mare întindere teritorială pentru că domnul nu numai că şi-a consolidat stăpânirile din Transilvania, obţinute ca feude din partea regalităţii ungare, dar a cuprins şi Dobrogea sub autoritatea sa. Forţa militară a lui Alexandru cel Bun i-a permis domnului să împiedice imixtiunea puterilor străine, îndeosebi a Regatului Ungar, care, prin Tratatul de la Lublau, încheiat între Sigismund de Luxemburg şi Vladislav Jagiello, preconizase împărţirea ţării între Ungaria şi Polonia (1412). Domnul Moldovei şi-a consolidat legătura cu Polonia datorită sprijinului eficace pe care i l-a acordat în două rânduri împotriva cavalerilor teutoni: la Grünwald (1410) şi la Marienburg (1422). Consolidarea şi afirmarea celor două ţări s-a reflectat pe plan extern; cardinalii reuniţi în 1408 la Pisa pentru a pregăti un conciliu general, cu participarea lumii ortodoxe, s-au adresat şi domnilor Ţării Româneşti şi Moldovei, situându-i îndată după împăratul Bizanţului în ierarhia politică a Orientului.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României)",
    "cerința": {
      "exercițiul_1": "Numiţi un domnitor român precizat în sursa B.",
      "exercițiul_2": "Precizaţi, din sursa A, o informaţie referitoare la caracterul ereditar al domniei.",
      "exercițiul_3": "Menţionaţi două state medievale la care se referă atât sursa A, cât şi sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că puterea centrală colaborează cu Biserica.",
      "exercițiul_5": "Scrieţi o relaţie cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi alte două acțiuni militare sau diplomatice la care participă românii în secolul al XV-lea, în afara celor la care se referă sursa B.",
      "exercițiul_7": "Menționați o constantă în desfășurarea conflictelor militare la care participă românii în secolul al XIV-lea."
    },
    "barem": {
      "exercițiul_1": "2 puncte pentru numirea oricărui domnitor român precizat în sursa B",
      "exercițiul_2": "2 puncte pentru precizarea, din sursa A, a oricărei informaţii referitoare la caracterul ereditar al domniei",
      "exercițiul_3": "câte 3 puncte pentru menţionarea fiecăruia dintre cele două state medievale la care se referă atât sursa A, cât şi sursa B (3px2=6p)",
      "exercițiul_4": "3 puncte pentru scrierea, pe foaia de examen, a literei A, corespunzătoare sursei care susţine că puterea centrală colaborează cu Biserica",
      "exercițiul_5": "7 puncte pentru scrierea oricărei relaţii cauză-efect stabilite între două informaţii selectate din sursa B, precizând rolul fiecăreia dintre aceste informaţii (cauză, respectiv efect)",
      "exercițiul_6": "câte 1 punct pentru menţionarea oricăror alte două acțiuni militare sau diplomatice la care participă românii în secolul al XV-lea, în afara celor la care se referă sursa B (1px2=2p) câte 2 puncte pentru prezentarea fiecăreia dintre acțiunile menţionate (2px2=4p)",
      "exercițiul_7": "4 puncte pentru menţionarea oricărei constante în desfășurarea conflictelor militare la care participă românii în secolul al XIV-lea"
    }
  },
  "subiectul_2": {
    "sursa": "„O măsură a influenţei crescânde a Germaniei în România […] a fost tratatul economic încheiat între cele două ţări la 23 martie 1939. Valabil timp de cinci ani, acesta asigura o legătură mai strânsă între economiile celor două ţări prin planificare, coordonare şi companii mixte. […] Principala sarcină a companiilor mixte era de a dezvolta resursele minerale ale României – cupru, crom, mangan şi în special petrol. Interesul crescut al Germaniei faţă de petrolul românesc era legat de pregătirea pentru război şi de nevoia de a deveni independentă de livrările de dincolo de ocean, care puteau fi întrerupte de o blocadă britanică. [...] Guvernul român nu-şi pierduse încă speranţa în Occident. În a doua jumătate a lunii martie 1939 el a cerut insistent Marii Britanii şi Franţei să anunţe public că nu vor mai tolera modificări de graniţe în Europa de Est şi vor veni în ajutorul fiecărei ţări angajate în apărarea independenţei sale. La 13 aprilie [...] Marea Britanie şi Franţa au promis să ajute România să reziste oricărei ameninţări la adresa independenţei sale. În ciuda caracterului limitat al garanţiilor britanică şi franceză – ele se refereau la independența României și nu la integritatea sa teritorială -, cercurile politice din Bucureşti le-au întâmpinat ca pe un semn că puterile occidentale şi-au abandonat în sfârşit politica de conciliere. Pactul de neagresiune din 23 august 1939 încheiat între Germania şi Uniunea Sovietică a venit ca un şoc pentru conducătorii României, pentru că ei îşi bazaseră politica externă pe presupunerea că exista o ostilitate profundă între nazism şi comunism. Acum ei se simțeau mai lipsiți de siguranță ca oricând [...]. Carol al II-lea și miniștrii săi au acceptat ceea ce era evident: politica externă a anilor ’20 și ’30 care se bazase pe un sistem de alianțe interconectate sprijinit de Franța și pe afilierea la acorduri internaționale, care promovau securitatea colectivă, nu mai putea să apere frontierele României.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României)",
    "cerința": {
      "exercițiul_1": "Numiţi conducătorul României precizat în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi cele două state totalitare, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la tratatul economic încheiat de România.",
      "exercițiul_5": "Formulaţi, pe baza sursei date, un punct de vedere referitor la relaţia României cu statele occidentale democrate, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia acțiunile desfășurate în România postbelică au favorizat instaurarea regimului politic totalitar. (Se punctează prezentarea unui fapt istoric relevant şi utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru numirea conducătorului României precizat în sursa dată",
      "exercițiul_2": "2 puncte pentru precizarea secolului la care se referă sursa dată",
      "exercițiul_3": "câte 3 puncte pentru menţionarea fiecăruia dintre cele două state totalitare, la care se referă sursa dată (3px2=6p)",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la tratatul economic încheiat de România (3px2=6p)",
      "exercițiul_5": "4 puncte pentru formularea, pe baza sursei date, a oricărui punct de vedere referitor la relaţia României cu statele occidentale democrate câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercițiul_6": "4 puncte pentru argumentarea afirmaţiei date prin prezentarea oricărui fapt istoric relevant și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Probă scrisă la istorie Varianta 3 Barem de evaluare şi de notare Pagina 1 din 2 Ministerul Educaţiei şi Cercetării Ştiinţifice Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre spațiul românesc în a doua jumătate a secolului al XIX-lea și la începutul secolului al XX-lea, având în vedere: - menţionarea a două cauze ale constituirii statului român modern în a doua jumătate a secolului al XIX-lea; - prezentarea unei caracteristici a Constituției din 1866; - menţionarea a două fapte istorice desfășurate de România în cadrul „crizei orientale” din a doua jumătate a secolului al XIX-lea și precizarea unei asemănări între aceste fapte istorice; - formularea unui punct de vedere referitor la participarea României în relațiile internaționale din primele două decenii ale secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menţionarea oricăror două cauze ale constituirii statului român modern în a doua jumătate a secolului al XIX-lea (3px2=6p) - 2 puncte pentru menţionarea oricărei caracteristici a Constituției din 1866 3 puncte pentru prezentarea caracteristicii menţionate, prin evidenţierea relaţiei istorice de cauzalitate şi utilizarea unui exemplu 1 punct pentru utilizarea doar a unui exemplu referitor la caracteristica menţionată - câte 3 puncte pentru menţionarea oricăror două fapte istorice desfășurate de România în cadrul „crizei orientale” din a doua jumătate a secolului al XIX-lea (3px2=6p) 2 puncte pentru precizarea oricărei asemănări între faptele istorice menționate - 1 punct pentru formularea oricărui punct de vedere referitor la participarea României în relațiile internaționale din primele două decenii ale secolului al XX-lea 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant și utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}