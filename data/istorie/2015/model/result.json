{
  "subiectul_1": {
    "sursa": "A. „Guvernul condus de P. Groza [...] a dat o atenţie primordială industriei. El a urmat îndeaproape principiile şi strategia schiţate de Gheorghiu-Dej la Conferinţa Naţională a Partidului Comunist din octombrie 1945. A condiţionat direct atât refacerea economică a ţării, cât şi progresul ei [...] de capacitatea sa de a se industrializa cât mai rapid posibil. De asemenea, el a atribuit statului rolul decisiv în acest proces [...] şi, ca urmare, statul ar fi fost acela care ar fi alocat materiile prime, ar fi reglementat vânzarea şi preţurile mărfurilor şi ar fi controlat investiţia de capital. Până în toamna anului 1945, guvernul Groza stabilise primatul statului în industrie, printr-o serie de decrete-lege, ce regelementau domeniile căilor ferate, producţiei miniere şi petroliere, precum şi preţurile şi salariile. Această activitate legislativă s-a intensificat în 1946, pe masură ce Partidul Comunist şi-a extins influenţa în întreaga economie. Controlul exercitat de acesta asupra problemelor economice şi financiare era practic total, când, la 1 decembrie 1946, Gheorghiu-Dej, secretarul general al partidului, şi-a asumat conducerea nou creatului Minister al Economiei Naţionale, atotputernicul organism de planificare şi coordonare, a cărui funcţie principală era mobilizarea întregilor resurse ale ţării pentru îndeplinirea politicii economice comuniste.” (K. Hitchins, România 1866-1947) B. „Sub directa presiune a comuniştilor, guvernul Petru Groza, emanaţia acestora, începe să treacă la înlăturarea oricărei opoziţii. [...] În noiembrie începe eliminarea conducătorilor şi membrilor organizaţiilor de rezistenţă anticomuniste. [...] În aceeaşi lună sunt falsificate grosolan alegerile parlamentare, comuniştii şi aliaţii lor fiind scoşi învingători cu 79,86% din voturi, adică cu 378 din 414 locuri în Parlament. Principiul lui Stalin: «nu contează cine şi cum votează, ci cine numără voturile» funcţionase întocmai în România. De altfel, alegerile sunt pregătite de Gheorghiu-Dej împreună cu Vîşinski, comisarul sovietic la Bucureşti. [...] Un val de arestări se abate peste ţară. Opoziţia politică începe să fie lichidată fizic. Liderii partidelor tradiţionale [...] sunt acuzaţi de «trădare», «complot», «spionaj», judecaţi, condamnaţi şi închişi în închisorile de la Piteşti, Jilava, Ocnele Mari, Sighet, Dej, Aiud [...] sau în lagărele de muncă forţată de la Midia, Poarta Albă, Cernavodă, Bicaz sau cu domiciliul obligatoriu în «satele strategice» din Câmpia Bărăganului. [...] La 30 decembrie 1947 [...] România se declară republică populară. Nicio piedică, nici măcar formală, nu mai stătea de acum încolo în calea instaurării în România a sistemului sovietic.” (I. Bulei, O istorie a românilor)",
    "cerința": {
      "exercițiul_1": "Numiţi formaţiunea politică precizată în sursa A.",
      "exercițiul_2": "Precizaţi, din sursa B, o informație referitoare la alegerile parlamentare.",
      "exercițiul_3": "Numiţi doi conducători politici români la care se referă atât sursa A, cât şi sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că instaurarea regimului comunist implică exterminarea opozanților politici.",
      "exercițiul_5": "Scrieţi o relaţie cauză-efect stabilită între două informaţii selectate din sursa A, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi două acţiuni desfăşurate de România în relaţiile internaţionale din perioada „Războiului Rece”.",
      "exercițiul_7": "Menţionaţi o asemănare între practicile politice din România utilizate în perioada stalinismului, respectiv în perioada naţional-comunismului."
    },
    "barem": {
      "exercițiul_1": "2 puncte pentru numirea formaţiunii politice precizate în sursa A",
      "exercițiul_2": "2 puncte pentru precizarea, din sursa B, a oricărei informații referitoare la alegerile parlamentare",
      "exercițiul_3": "câte 3 puncte pentru numirea fiecăruia dintre cei conducători politici români la care se referă atât sursa A, cât şi sursa B (3px2=6p)",
      "exercițiul_4": "3 puncte pentru scrierea, pe foaia de examen, a literei B, corespunzătoare sursei care susţine că instaurarea regimului comunist implică exterminarea opozanților politici",
      "exercițiul_5": "7 puncte pentru scrierea oricărei relaţii cauză-efect stabilită între două informaţii selectate din sursa A, precizând rolul fiecăreia dintre aceste informaţii (cauză, respectiv efect)",
      "exercițiul_6": "câte 1 punct pentru menţionarea oricăror două acţiuni desfăşurate de România în relaţiile internaţionale din perioada „Războiului Rece” (1px2=2p) câte 2 puncte pentru prezentarea fiecăreia dintre acțiunile menţionate (2px2=4p)",
      "exercițiul_7": "4 puncte pentru menţionarea oricărei asemănări între practicile politice din România utilizate în perioada stalinismului, respectiv în perioada naţional-comunismului"
    }
  },
  "subiectul_2": {
    "sursa": "„Scurt timp după preluarea puterii, Ştefan [cel Mare] a revenit la orientarea tradiţională a politicii externe a Moldovei, alianţa cu Polonia. După câteva incursiuni pe teritoriul acesteia, unde se adăpostea rivalul său înlăturat din domnie, Ştefan încheie, în aprilie 1459, o convenţie cu regele Cazimir prin care l-a recunoscut suzeran unic, anulare implicită a angajamentelor asumate anterior faţă de Ungaria. Ca gaj al fidelităţii sale, Ştefan a lăsat în stăpânirea regelui polon cetatea Hotin pe Nistru, ocupată anterior de o garnizoană polonă, şi s-a angajat să respecte bunurile boierilor moldoveni refugiaţi în Polonia. Contravaloarea acestor concesii [...] a fost îndepărtarea de la hotarul Moldovei a rivalului său, Petru Aron, primejdia cea mai imediată pentru puterea încă neconsolidată a noului domn. Restabilirea legăturii cu Polonia însemna implicit şi îndepărtarea de Ungaria şi Ţara Românescă. Indiciile timpurii ale acestei evoluţii au luat proporţiile unui antagonism direct în 1462, în conjunctura favorabilă creată de atacul lui Mehmet II împotriva domnitorului Vlad Ţepeş, când Ştefan a încercat fără succes să cucerească Chilia. Trei ani mai târziu, în 1465, în urma unui atac prin surprindere, domnul Moldovei a reuşit să aducă în stăpânirea sa cetatea mult râvnită de la gurile Dunării, subminând grav interesele comerciale ale Ungariei şi Ţării Româneşti. Pentru a restabili situaţia, Matias Corvin a intrat în campanie la sfârşitul anului 1467, înaintând în fruntea unei mari armate spre Suceava, capitala Moldovei, unde nădăjduia să-l instaleze pe candidatul său la domnie. În drum însă, la Baia, [M] unde regele se oprise pentru pregătirea asaltului final, Ştefan dezlănţuie contraatacul; trădat însă de unii boieri el nu a reuşit să nimicească, aşa cum plănuise, oastea ungară. Lupta a rămas nedecisă, dar avântul ofensivei regale a fost oprit. Incapabil să-şi continue înaintarea, Matias Corvin a părăsit Moldova fără să-şi fi realizat obiectivul.” (M. Bărbulescu, D. Deletant, K. Hitchins, Ş. Papacostea, P. Teodor, Istoria României)",
    "cerința": {
      "exercițiul_1": "Numiţi capitala Moldovei, precizată în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi doi domnitori din spaţiul românesc, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la cucerirea Chiliei de către domnitorul Moldovei.",
      "exercițiul_5": "Formulaţi, pe baza sursei date, un punct de vedere referitor la relaţiile politice dintre Moldova şi Polonia, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia spaţiul românesc participă la relațiile internaționale de la sfârşitul Evului Mediu şi începuturile modernităţii. (Se punctează prezentarea unui fapt istoric relevant şi utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru numirea capitalei Moldovei, precizată în sursa dată",
      "exercițiul_2": "2 puncte pentru precizarea secolului la care se referă sursa dată",
      "exercițiul_3": "câte 3 puncte pentru menţionarea fiecăruia dintre cei doi domnitori din spaţiul românesc, la care se referă sursa dată (3px2=6p)",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la cucerirea Chiliei de către domnitorul Moldovei (3px2=6p)",
      "exercițiul_5": "4 puncte pentru formularea, pe baza sursei date, a oricărui punct de vedere referitor la relaţiile politice dintre Moldova şi Polonia câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercițiul_6": "4 puncte pentru argumentarea afirmaţiei date prin prezentarea oricărui fapt istoric relevant și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Probă scrisă la istorie MODEL Barem de evaluare şi de notare Pagina 1 din 2 Ministerul Educaţiei Naționale Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre preocuparea istoricilor pentru romanitatea românilor, având în vedere: - menționarea a două cauze ale abordării romanității românilor de către istorici și precizarea unei asemănări între acestea; - menționarea a doi istorici și prezentarea viziunii referitoare la romanitatea românilor a unuia dintre aceștia; - formularea unui punct de vedere referitor la existența constantelor în abordarea romanității românilor de către istorici şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menționarea oricăror două cauze ale abordării romanității românilor de către istorici (3px2=6p) 2 puncte pentru precizarea oricărei asemănări între cauzele menționate - câte 3 puncte pentru menționare oricăror doi istorici (3px2=6p) - 2 puncte pentru menţionarea viziunii referitoare la romanitatea românilor a oricăruia dintre cei doi istorici 3 puncte pentru prezentarea viziunii menţionate, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la viziunea menţionată - 1 punct pentru formularea oricărui punct de vedere referitor la existența constantelor în abordarea romanității românilor de către istorici 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant și utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea textului (introducere - cuprins - concluzie) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}