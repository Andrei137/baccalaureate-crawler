{
  "subiectul_1": {
    "sursa": "A. „România a fost cel mai activ aliat al Uniunii Sovietice în timpul crizei ungare [din1956]. […] Gheorghiu-Dej […] a vizitat Budapesta după invazia sovietică, iar în comunicatul […] oficial și-a exprimat părerea că acțiunea sovietică «era necesară și corectă». Guvernul român s-a făcut ecoul propagandei sovietice, denunţând «contrarevoluţia» [ungară] ca operă a «fasciştilor reacţionari» provocaţi de «imperialiştii occidentali». Forţelor sovietice li s-au oferit baze suplimentare pe pământ românesc, drumurile au fost lărgite, iar traficul feroviar întrerupt pentru a permite transporturile militare. Satisfacţia sovietică faţă de rolul României în timpul lunilor octombrie şi noiembrie 1956 a fost în avantajul ţării, doi ani mai târziu, când Hruşciov a hotărât să retragă trupele sovietice. […] Poziţia strategică a României, flancată de alte state membre ale Tratatului de la Varşovia, a făcut ca propunerea de retragere a trupelor să nu neliniştească Uniunea Sovietică din punct de vedere al securităţii, orice temeri în legătură cu România ca aliat demn de încredere fiind risipite de acţiunile acesteia din timpul revoluţiei ungare. Din acelaşi motiv, măsura de precauţie de a menţine un număr mare de trupe sovietice în Ungaria după revoluţie, i-a permis lui Hruşciov să compenseze parţial orice reducere generală de trupe sovietice în zonă. […] Pentru a compensa retragerea sovietică şi pentru a micşora temerile sovietice că aceasta ar putea să afecteze sprijinul regimului din România, [Gheorghe Gheorghiu-] Dej a aprobat introducerea imediată a unor măsuri de securitate internă stringente pentru a menţine controlul Partidului.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) B. „Pe 21 august 1968, Armata Roşie şi armatele auxiliare ale Tratatului de la Varşovia invadează Cehoslovacia şi ocupă Praga fără să întâmpine vreo rezistenţă armată, populaţia respectând consemnele date de partid. […] Dar, chiar dacă operaţiunea militară este o reuşită, ea se soldează rapid pe plan politic şi psihologic cu un eşec usturător. Sovieticii credeau că vor putea reedita la Praga scenariul pe care îl folosiseră cu succes la Budapesta, în 1956, şi că-i vor determina pe neostaliniştii partidului să apeleze la ajutorul «marelui frate» pentru reinstaurarea «legalităţii socialiste». […] Evenimentele din vara lui 1968, i-au pus în multe privinţe pe picior greşit pe conducătorii sovietici şi pe aliaţii lor conservatori şi neostalinişti din democraţiile populare din Europa de Est. Într-adevăr, coeziunea blocului socialist chiar dacă a fost restabilită încă o dată […] prin intervenţia blindatelor, a dat semne îngrijorătoare de şubrezire. […] România nu a participat la «strunirea» promotorilor «Primăverii de la Praga» şi a condamnat iniţiativa aliaţilor săi.” (S. Berstein, P. Milza, Istoria Europei)",
    "cerința": {
      "exercițiul_1": "Numiţi liderul politic român precizat în sursa A.",
      "exercițiul_2": "Precizaţi secolul la care se referă sursa B.",
      "exercițiul_3": "Numiţi din sursa A, respectiv din sursa B, câte un spaţiu istoric în care au loc evenimente ce duc la intervenţii armate.",
      "exercițiul_4": "Scrieţi, pe foaia de examen, litera corespunzătoare sursei care susţine că România adoptă, în relaţiile internaţionale, o atitudine diferită faţă de aceea a Tratatului de la Varșovia.",
      "exercițiul_5": "Scrieţi, pe foaia de examen, două informaţii aflate într-o relaţie cauză-efect, selectate din sursa A.",
      "exercițiul_6": "Prezentaţi două practici politice utilizate în România, în perioada naţional-comunismului.",
      "exercițiul_7": "Menţionaţi o caracteristică a disidenţei anticomuniste din România."
    },
    "barem": {
      "exercițiul_1": "2 puncte pentru numirea liderului politic român precizat în sursa A",
      "exercițiul_2": "2 puncte pentru precizarea secolului la care se referă sursa B",
      "exercițiul_3": "câte 3 puncte pentru numirea din sursa A, respectiv din sursa B, a câte unui spaţiu istoric în care au loc evenimente ce duc la intervenţii armate (3px2=6p)",
      "exercițiul_4": "3 puncte pentru scrierea, pe foaia de examen, a literei B, corespunzătoare sursei care susţine că România adoptă, în relaţiile internaţionale, o atitudine diferită faţă de aceea a Tratatului de la Varșovia",
      "exercițiul_5": "7 puncte pentru scrierea, pe foaia de examen, a oricăror două informaţii aflate într-o relaţie cauză-efect selectate din sursa A",
      "exercițiul_6": "- câte 1 punct pentru menţionarea oricăror două practici politice utilizate în România în perioada naţional-comunismului (1px2=2p) - câte 2 puncte pentru prezentarea fiecăreia dintre practicile politice menţionate (2px2=4p)",
      "exercițiul_7": "4 puncte pentru menţionarea oricărei caracteristici a disidenţei anticomuniste din România"
    }
  },
  "subiectul_2": {
    "sursa": "„Progresele expansiunii turcești [...] au sporit presiunea otomană la Dunăre și au creat o amenințare directă pentru independența Țării Românești. În confruntarea militară care se anunța, Vlad [Țepeș] s-a decis să preia inițiativa. Declanşarea războiului antiotoman a fost precedată de o amplă acţiune politică destinată să asigure consolidarea autorităţii domneşti, prin limitarea forţei politice şi militare a marii boierimi, prin crearea unei puternice armate şi prin sprijinirea negustorilor localnici. [...] Conflictul dintre domn şi marea boierime [...] a îmbrăcat forme violente, domnul suprimând o mare parte a adversarilor săi. [...] În 1459, Vlad a refuzat plata tributului, iar în iarna anului 1461-1462 a atacat şi nimicit garnizoanele otomane de pe ambele maluri ale Dunării, de la Zimnicea până la gurile fluviului. Riposta otomană s-a manifestat prin organizarea unei expediţii conduse de însuşi sultanul Mahomed al II-lea, aflat [...] în fruntea celor mai puternice oştiri de la cucerirea Constantinopolului. Vlad a aplicat tactica clasică a domnitorilor români: retragerea, pustiirea teritoriului care urma să fie străbătut de inamic şi lupta de hărţuială. Astfel, în noaptea de 16 iunie 1462, Vlad a săvârşit un atac nocturn asupra taberei sultanului [...]. Ocuparea capitalei - oraşul Târgovişte - abandonată de domn, nu a adus decizia politică şi militară aşteptată de sultan, astfel că în iunie a început retragerea armatei otomane, care sub loviturile forţelor româneşti a intrat în debandadă. Victoria lui Vlad Ţepeş nu putea fi definitivă atât timp cât efortului militar românesc nu i se asociau forţele coalizate ale statelor creştine.” (A. Oţetea, Istoria poporului român)",
    "cerința": {
      "exercițiul_1": "Numiţi capitala statului românesc, precizată în sursa dată.",
      "exercițiul_2": "Precizaţi, pe baza sursei date, o informaţie referitoare la cauzele organizării expediţiei otomane în spaţiul românesc.",
      "exercițiul_3": "Menţionaţi statul medieval românesc şi domnitorul acestuia, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la măsurile adoptate pe plan intern prin care domnitorul şi-a consolidat autoritatea politică.",
      "exercițiul_5": "Formulaţi, pe baza sursei date, un punct de vedere referitor la consecințele declanșării expediției otomane din anul 1462, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia diplomația promovată de un conducător politic din spațiul românesc se încadrează în relaţiile internaţionale din secolele al XIV-lea – al XVI-lea. (Se punctează pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru numirea capitalei statului românesc, precizată în sursa dată",
      "exercițiul_2": "2 puncte pentru precizarea, pe baza sursei date, a oricărei informaţii referitoare la cauzele organizării expediţiei otomane în spaţiul românesc",
      "exercițiul_3": "câte 3 puncte pentru menţionarea statului medieval românesc şi a domnitorului acestuia, la care se referă sursa dată (3px2=6p)",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la măsurile adoptate pe plan intern prin care domnitorul şi-a consolidat autoritatea politică (3px2=6p)",
      "exercițiul_5": "- 4 puncte pentru formularea, pe baza sursei date, a oricărui punct de vedere referitor la consecințele declanșării expediției otomane din anul 1462 - câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercițiul_6": "- 1 punct pentru pertinenţa argumentării afirmaţiei conform căreia diplomația promovată de un conducător politic din spațiul românesc se încadrează în relaţiile internaţionale din secolele al XIV-lea – al XVI-lea - 2 puncte pentru selectarea oricărui fapt istoric relevant care susţine afirmaţia dată - 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.) Probă scrisă la istorie Varianta 2 Barem de evaluare şi de notare 1 Ministerul Educaţiei Naționale Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre formarea statului român modern şi evoluţia acestuia în secolul al XIX-lea, având în vedere: - menţionarea a două fapte istorice desfăşurate în secolul al XIX-lea, care au dus la formarea statului român; - prezentarea unui fapt istoric, din politica internă, prin care s-a consolidat statul român modern în a doua jumătate a secolului al XIX-lea; - precizarea unei cauze a implicării României în „criza orientală” din a doua jumătate a secolului al XIX-lea; - menţionarea a două acţiuni prin care România participă la „criza orientală” din a doua jumătate a secolului al XIX-lea; - formularea unui punct de vedere referitor la consecinţele acţiunilor întreprinse de România în „criza orientală” din a doua jumătate a secolului al XIX-lea pentru evoluţia statului modern şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menţionarea oricăror două fapte istorice desfăşurate în secolul al XIX-lea, care au dus la formarea statului român (3px2=6p) - 2 puncte pentru menţionarea oricărui fapt istoric, din politica internă, prin care s-a consolidat statul român modern în a doua jumătate a secolului al XIX-lea 3 puncte pentru prezentarea coerentă a faptului istoric menţionat, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la faptul istoric menţionat - 2 puncte pentru precizarea oricărei cauze a implicării României în „criza orientală” din a doua jumătate a secolului al XIX-lea - câte 3 puncte pentru menţionarea oricăror două acţiuni prin care România participă la „criza orientală” din a doua jumătate a secolului al XIX-lea (3px2=6p) - 1 punct pentru formularea oricărui punct de vedere referitor la consecinţele acţiunilor întreprinse de România în „criza orientală” din a doua jumătate a secolului al XIX-lea pentru evoluţia statului modern 1 punct pentru pertinenţa argumentării punctului de vedere formulat 2 puncte pentru selectarea oricărui fapt istoric relevant care susţine punctul de vedere formulat 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea textului (introducere - cuprins - concluzii) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}