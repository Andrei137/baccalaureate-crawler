{
  "subiectul_1": {
    "subiect": {
      "enunt": "Citiţi, cu atenţie, sursele de mai jos: A. „La 2 martie 1949, proprietatea asupra pământului a fost luată complet din mâinile particularilor. [...] Pământul, efectivele de animale și echipamentul proprietarilor de pământ, care deținuseră terenuri până la maximum 50 ha, în temeiul legii agrare din 1945, au fost expropriate fără compensare. Practic peste noapte, Miliţia a acţionat şi a scos 17 000 de familii din casele lor şi le-a mutat în zone de reaşezare. Pământurile confiscate [...] au fost comasate fie pentru a crea gospodării de stat, fie gospodării colective, care, teoretic, erau proprietate colectivă, dar, în fapt, erau conduse de stat. [...] Cei mai mulţi ţărani [...] au fost organizaţi în gospodării de stat sau în gospodării colective. Acest proces s-a făcut prin măsuri de coerciţie pe scară largă. Rezistenţa faţă de colectivizare a avut drept rezultat aruncarea în închisoare a circa 80 000 de ţărani, pentru opoziţia lor, 30 000 dintre aceştia fiind judecaţi public. Colectivizarea a fost încheiată în 196",
      "exercitiul_2": "Ca urmare, 60 % din totalul suprafeţei de 15 000 000 ha de teren agricol au revenit gospodăriilor colective, 30 % gospodăriilor de stat, 9 % rămânând în proprietate personală. Aceste din urmă terenuri se aflau în zona de deal și de munte, inaccesibilitatea făcând colectivizarea lor nepractică.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) B. „Greva minerilor din 1977 din Valea Jiului a fost cea mai importantă sfidare lansată de un grup de muncitori puterii comuniste din România. [...] Scânteia grevei a constituit-o legea din iulie 1977 care desfiinţa pensiile de invaliditate pentru mineri şi ridica vârsta de pensionare de la 50 la 55 de ani. În semn de protest faţă de această hotărâre, minerii de la Lupeni au hotărât să intre în grevă. [...] Se cerea reducerea zilei de muncă de la 8 ore la 6 ore, [...] locuri de muncă pentru soţiile si fiicele minerilor, recrutarea unui personal medical competent [...] şi prezentarea obiectivă a grevei de către mijloacele de informare în masă. [...] În ciuda promisiunilor lui Ceauşescu, Valea Jiului a fost declarată „zonă închisă\", [...] iar Securitatea a început reprimările. A fost deschisă o anchetă pentru a se afla cine era la originea grevei, iar în lunile următoare câteva sute de mineri au fost trimişi în alte zone miniere, în timp ce unii [...] ar fi fost trimişi în lagăre, la Canalul Dunăre-Marea Neagră. Faptul că mijloacele de informare în masă române nu au relatat despre greva din Valea Jiului dovedea totala subjugare a presei, ca unealtă a regimului şi ilustra tactica interdicţiei totale în materie de difuzare folosită de autorităţi în întreaga perioadă postbelică pentru a bloca ajungerea unor informaţii potenţial dăunătoare până la populaţie.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) Pornind de la aceste surse, răspundeţi la următoarele cerinţe: Precizaţi secolul la care se referă sursa B.",
      "exercitiul_1": "Numiţi, din sursa A, procesul de confiscare și de comasare a pământului, desfăşurat între 1949-1962.",
      "exercitiul_3": "Numiţi din sursa A, respectiv din sursa B, câte o instituţie de represiune care acționează în România.",
      "exercitiul_4": "Scrieţi, pe foaia de examen, litera corespunzătoare sursei care susţine că regimul comunist cenzura informațiile care ajungeau la populaţie.",
      "exercitiul_5": "Scrieţi, pe foaia de examen, două informaţii aflate într-o relaţie cauză-efect, selectate din sursa A.",
      "exercitiul_6": "Prezentaţi alte două practici politice totalitare din România, în afara celor la care se referă sursele A și B.",
      "exercitiul_7": "Menţionaţi o asemănare între două acţiuni din perioada naţional-comunismului, desfăşurate de România în relaţiile internaţionale din cadrul „Războiului Rece”."
    },
    "barem": {
      "exercitiul_1": "2 puncte pentru numirea din sursa A, a procesului de confiscare și de comasare a pământului, desfăşurat între 1949-1962",
      "exercitiul_2": "2 puncte pentru precizarea secolului la care se referă sursa B",
      "exercitiul_3": "câte 3 puncte pentru numirea din sursa A, respectiv din sursa B, a fiecărei instituţii de represiune care acționează în România (3px2=6p)",
      "exercitiul_4": "3 puncte pentru scrierea, pe foaia de examen, a literei B, corespunzătoare sursei care susţine că regimul comunist cenzura informațiile care ajungeau la populaţie",
      "exercitiul_5": "7 puncte pentru scrierea, pe foaia de examen, a oricăror două informaţii aflate într-o relaţie cauză-efect, selectate din sursa A",
      "exercitiul_6": "- câte 1 punct pentru menţionarea oricăror două practici politice totalitare din România, în afara celor la care se referă sursele A și B. (1px2=2p) - câte 2 puncte pentru prezentarea fiecăreia dintre practicile politice menţionate (2px2=4p)",
      "exercitiul_7": "4 puncte pentru menţionarea oricărei asemănări între două acţiuni din perioada naţional- comunismului, desfăşurate de România în relaţiile internaţionale din cadrul „Războiului Rece”"
    }
  },
  "subiectul_2": {
    "subiect": {
      "enunt": "Citiţi, cu atenţie, sursa de mai jos: „[…] În vremea aceasta se pregătea să intre însă în Muntenia o mare armată turcă, în frunte cu Soliman […], care avea poruncă strașnică de la sultan [...] să aducă Moldova din nou sub ascultarea Porții. [Sultanul] Mahomed al II-lea avea într-adevăr motive puternice să se teamă de acțiunea lui Ștefan. Acesta, odată tronul consolidat, nu numai că refuzase să mai plătească tribut, dar prin campaniile sale repetate în Țara Românească arăta că vrea să scoată și această țară din zona de influență otomană. Apoi, nu se putea uita nici faptul că domnul Moldovei cucerise Chilia, această cetate pe care Mahomed al II-lea ar fi vrut-o pentru sine. […] În august 1474 Soliman era la Sofia; după ce își strânse toată oastea și făcu pregătirile necesare porni înspre Dunăre. Abia la sfârșitul lui decembrie sau în primele zile ale lui ianuarie 1475 pătrunse în Moldova. […] După obiceiul cel vechi, Ştefan a poruncit să se facă pustiu în faţa duşmanului. Locuitorii satelor de pe drumul pe care înainta Soliman şi-au părăsit locuinţele, ascunzând vite, grâne, nutreţ, tot ce aveau. «Ce nu s-a putut ascunde, a trebuit să fie ars, fiecare şi-a ars propria casă», spune un izvor contemporan. În curând foametea a început să se simtă în armata turcească. Pe de altă parte, Ştefan a căutat un loc potrivit de luptă care să nu permită desfăşurarea tuturor forţelor lui Soliman, mult superioare ca număr, şi în acelaşi timp să favorizeze mişcările proprii. Un asemenea loc era în faţa oraşului Vaslui [...]. Terenul mlăştinos, mărginit de păduri, corespundea de minune intenţiilor lui Ştefan. Aici s-a şi dat lupta. În ziua de 10 ianuarie 1475, într-o marţi, se lăsase o negură deasă care favoriza în gradul cel mai înalt atacul pentru cei care ştiau locurile şi, dimpotrivă, încurca pe străinii necunoscători. Profitând de acest fapt, Ştefan a început lupta. […] Ştefan s-a aruncat el însuşi în mijlocul bătăliei – cum va face la Călugăreni Mihai Viteazul – şi a determinat retragerea turcilor. Totodată s-a produs […] şi un atac din spate, care a transformat retragerea lui Soliman în derută şi panică. Urmărirea a durat aproape patru zile «de marţi până vineri noaptea», «pe un mare noroi». Unii dintre fugari «s-au înecat în apa Siretului», alţii în Dunăre; pe mulţi i-a luat prizonieri.” (C. C. Giurescu, D. C. Giurescu, Istoria Românilor) Pornind de la această sursă, răspundeţi la următoarele cerinţe:",
      "exercitiul_1": "Numiţi bătălia la care participă Mihai Viteazul, precizată în sursa dată.",
      "exercitiul_2": "Precizaţi, pe baza sursei date, o informaţie referitoare la acțiunile desfășurate de săteni în fața invaziei otomane.",
      "exercitiul_3": "Menţionaţi cele două state medievale românești precizate în sursa dată.",
      "exercitiul_4": "Menţionaţi, din sursa dată, două informaţii referitoare la sultanul Mahomed al II-lea.",
      "exercitiul_5": "Formulaţi, pe baza sursei date, un punct de vedere referitor la rolul lui Ștefan cel Mare în desfăşurarea luptei de la Vaslui, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia un domnitor, ca reprezentant al instituției centrale, se implică în relaţiile internaţionale din secolele al XV-lea - al XVI-lea, prin acțiuni diplomatice. (Se punctează pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru numirea bătăliei la care participă Mihai Viteazul, precizată în sursa dată",
      "exercitiul_2": "2 puncte pentru precizarea, pe baza sursei date, a oricărei informaţii referitoare la acțiunile desfășurate de săteni în fața invaziei otomane",
      "exercitiul_3": "câte 3 puncte pentru menţionarea fiecăruia dintre cele două state medievale românești precizate în sursa dată (3px2=6p)",
      "exercitiul_4": "câte 3 puncte pentru menţionarea, din sursa dată, a oricăror două informaţii referitoare la sultanul Mahomed al II-lea (3px2=6p)",
      "exercitiul_5": "- 4 puncte pentru formularea, pe baza sursei date, a oricărui punct de vedere referitor la rolul lui Ștefan cel Mare în desfăşurarea luptei de la Vaslui - câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercitiul_6": "- 1 punct pentru pertinenţa argumentării afirmaţiei conform căreia un domnitor, ca reprezentant al instituției centrale, se implică în relaţiile internaţionale din secolele al XV-lea - al XVI-lea, prin acțiuni diplomatice - 2 puncte pentru selectarea oricărui fapt istoric relevant care susţine afirmaţia dată - 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre caracteristicile statului român în a doua jumătate a secolului al XIX-lea și în prima jumătate a secolului al XX-lea, având în vedere: - prezentarea unei măsuri de politică internă adoptate pentru consolidarea statului român modern în a doua jumătate a secolului al XIX-lea; - precizarea unei acţiuni desfăşurate de România în „criza orientală” din a doua jumătate a secolului al XIX-lea şi menţionarea unei consecinţe a acestei acţiuni; - menţionarea a trei acţiuni prin care s-a constituit România Mare la începutul secolului al XX-lea; - formularea unui punct de vedere referitor la rolul practicilor politice democratice în evoluţia României din prima jumătate a secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru menţionarea oricărei măsuri de politică internă adoptate pentru consolidarea statului român modern în a doua jumătate a secolului al XIX-lea 3 puncte pentru prezentarea coerentă a măsurii de politică internă menţionate, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la măsura de politică internă menţionată - 2 puncte pentru precizarea oricărei acţiuni desfăşurate de România în „criza orientală” din a doua jumătate a secolului al XIX-lea - 3 puncte pentru menţionarea oricărei consecinţe a acţiunii precizate - câte 3 puncte pentru menţionarea oricăror trei acţiuni prin care s-a constituit România Mare la începutul secolului al XX-lea (3px3=9p) - 1 punct pentru formularea oricărui punct de vedere referitor la rolul practicilor politice democratice în evoluţia României din prima jumătate a secolului al XX-lea 1 punct pentru pertinenţa argumentării punctului de vedere formulat 2 puncte pentru selectarea oricărui fapt istoric relevant care susţine punctul de vedere formulat 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea textului (introducere - cuprins - concluzii) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}