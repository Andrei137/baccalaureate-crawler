{
  "subiectul_1": {
    "subiect": {
      "enunt": "Citiţi, cu atenţie, surselede maijos: A. „ÎntreBucureşti şi Moscova a început o confruntare pe tema planificării economice în CAER [Consiliul de Ajutor Economic Reciproc], ferm respinsă de echipa lui Gheorghe Gheorghiu-Dej, care invoca tot mai des independenţa şi suveranitatea statelor socialiste, singurele în măsură să decidă asupra direcţiilor de dezvoltare a economiei. […] «Liberalizarea» internă […] avea să vină o dată cu noua fază a conflictului cu Moscova. Pretextul l-a oferit publicarea în revista Universităţii din Moscova a unui studiu semnat de E. B. Valev, care propunea crearea unui complex economic internaţional (România, Bulgaria şi URSS) […]. «Contribuţia» românească avea să fie cea mai importantă […] Planul Valev a fost denunţat în termeni viguroşi în revista «Viaţa economică», fiind prezentat ca un atentat la independenţa şi integritatea României. În contextul favorabil creat de conflictul dintre Moscova şi Beijing, PMR şi-a afirmat poziţia independentă în «Declaraţia cu privire la poziţia Partidului Muncitoresc Român în problemele mişcării comuniste şi muncitoreşti internaţionale». […] Declaraţia afirma dreptul la independenţă al fiecărui partid comunist (muncitoresc), egalitatea în drepturi a acelor partide şi neamestecul în afacerile interne, ca principii de bază ale relaţiilor din cadrul mişcării comuniste şi muncitoreşti internaţionale.” (F. Constantiniu, O istorie sinceră a poporului român) B. „[…] În Piaţa Palatului s-a desfăşurat una dintre cele mai mari manifestaţii ale populaţiei Bucureştilor [în 1968]. Ea a fost, ca toate manifestările de acest fel, aranjată, dar numărul celor prezenţi a depăşit aşteptările organizatorilor. Chiar Ceauşescu, căruia i se aducea la cunoştinţă minut cu minut evoluţia lucrurilor din Piaţă, s-a speriat de acea formidabilă exprimare de voinţă de a apăra, nu partidul, căci mulţi dintre cei prezenţi nu erau membri de partid, ci ţara, nu pe Ceauşescu […] ci independenţa,integritatea şi suveranitatea statului. […] «Nu există nicio justificare, tuna Ceauşescu […], nu poate fi acceptat niciun motiv de a admite, pentru o clipă numai, ideea intervenţiei militare în treburile unui stat socialist frăţesc… […] Noi considerăm că pentru a aşeza relaţiile dintre ţările socialiste, dintre partidele comuniste pe baze cu adevărat marxist-leniniste trebuie, o dată pentru totdeauna, să se pună capăt amestecului în treburile interne ale altor state, ale altor partide. S-a spus că în Cehoslovacia există pericolul contrarevoluţiei; se vor găsi poate mâine unii care să spună că şi aici, în această adunare, se manifestă tendinţe contrarevoluţionare. Răspundem tuturor: întregul popor român nu va permite nimănui să încalce teritoriul patriei noastre». Și pentru aceasta, spune Ceaușescu, am decis să constituim, chiar din această zi «gărzile patriotice înarmate […] ».” (M. Retegan, 1968 - Din primăvară până în toamnă) Pornind de la aceste surse, răspundeţila următoarele cerinţe:",
      "exercitiul_1": "Numiţi partidul din România precizat în sursa A.",
      "exercitiul_2": "Precizaţi secolul la care se referă sursa B.",
      "exercitiul_3": "Numiţi din sursa A, respectiv din sursa B, câte un conducător politic din România.",
      "exercitiul_4": "Scrieţi, pe foaia de examen, litera corespunzătoare sursei care susține că România a refuzat intervenţia sovietică în organizarea sa economică.",
      "exercitiul_5": "Scrieţi, pe foaia de examen, două informaţii aflate într-o relaţie cauză-efect, selectate din sursa B.",
      "exercitiul_6": "Prezentaţi alte două practici politice utilizate de statul român în etapa stalinismului, în afara celor la care se referă sursa A.",
      "exercitiul_7": "Menţionaţi o asemănare între două acțiuni din România postbelică, desfășurate anterior etapei stalinismului."
    },
    "barem": {
      "exercitiul_1": "2 puncte pentru numirea partidului din România precizat în sursa A",
      "exercitiul_2": "2 puncte pentru precizarea secolului la care se referă sursa B",
      "exercitiul_3": "câte 3 puncte pentru numirea din sursa A, respectiv din sursa B, a fiecărui conducător politic din România (3px2=6p)",
      "exercitiul_4": "3 puncte pentru scrierea, pe foaia de examen, a literei A, corespunzătoare sursei care susţine că România a refuzat intervenţia sovietică în organizarea sa economică",
      "exercitiul_5": "7 puncte pentru scrierea, pe foaia de examen, a oricăror două informaţii aflate într-o relaţie cauză-efect selectate din sursa B",
      "exercitiul_6": "- câte 1 punct pentru menţionarea oricăror alte două practici politice utilizate de statul român în perioada stalinismului, în afara celor la care se referă sursa A (1px2=2p) - câte 2 puncte pentru prezentarea fiecăreia dintre practicile politice menţionate (2px2=4p)",
      "exercitiul_7": "4 puncte pentru menţionarea oricărei asemănări între două acțiuni din România postbelică, desfășurate anterior etapei stalinismului"
    }
  },
  "subiectul_2": {
    "subiect": {
      "enunt": "Citiţi, cu atenţie, sursa de mai jos: „Începutul domniei lui Vladislav [Vlaicu] s-a aflat sub semnul unui acut conflict cu Ungaria: la 5 ianuarie 1365, Ludovic [I de Anjou] declară război voievodului considerat rebel. Pacea încheiată în 1366, după cucerirea Vidinului de către Ludovic, s-a dovedit a nu fi decât un scurt armistiţiu. Încercând să aducă la supunere Ţara Românească şi să o încadreze în planurile sale de politică balcanică, Ludovic întreprinde în toamna anului 1368 o mare expediţie la sud de Carpaţi. Cum însă una din oştile sale a fost zdrobitor înfrântă în Ţara Românească, pe râul Dâmboviţa, Ludovic a fost silit să abandoneze proiectul de a readuce Ţara Românească sub controlul său. Luând iniţiativa, Vladislav trece Dunărea, silindu-l în cele din urmă pe rege să renunţe la dominaţia directă asupra Ţaratului de Vidin. Prin pacea încheiată în 1368, domnul român recunoştea suzeranitatea regelui, obţinând în schimb, cu titlul de feudă, Severinul şi Făgăraşul. Un element esenţial al păcii a fost drumul comercial care lega Braşovul cu gurile Dunării: domnul Ţării Româneşti păstra suveranitatea asupra teritoriului străbătut de drumul Brăilei, dar acorda în schimb un regim vamal preferenţial negustorilor braşoveni. Compromisul din 1368, care a consacrat câteva din obiectivele principale ale Ţării Româneşti în raport cu Ungaria, a devenit un element constitutiv al raporturilor dintre cele două state timp de un secol şijumătate. […] Urmând una din direcţiile principale ale politicii tatălui său, Nicolae Alexandru, Vladislav a consolidat legăturile cu Patriarhia din Constantinopol, a înfiinţat o a doua mitropolie în Oltenia, a extins influenţa domniei Ţării Româneşti la Muntele Athos, unde a asumat un rol deosebit de activ […]. Consolidând dimensiunea ortodoxă a politicii sale, Vladislav a adâncit conflictul cu suzeranul său, angajat într-un masiv efort de convertire la catolicism a masei popoarelor ortodoxe.” (M. Bărbulescu, D. Deletant, K. Hitchins, Ş. Papacostea, P. Teodor, Istoria României) Pornind de la această sursă, răspundeţi la următoarele cerinţe:",
      "exercitiul_1": "Numiţi statulmedieval românesc precizat în sursa dată.",
      "exercitiul_2": "Precizaţi, pe baza sursei date, o informație referitoare la evenimentul din 1366.",
      "exercitiul_3": "Menţionaţi doi conducători politici din secolul alXIV-lea, la care se referă sursa dată.",
      "exercitiul_4": "Menţionaţi, din sursa dată, două informaţii referitoare la măsurile în plan religios adoptate de domnitorul de la sud de Carpați.",
      "exercitiul_5": "Formulaţi, pe baza sursei date, un punct de vedere referitor la pacea din 1368, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia o instituţie centrală din spațiul românesc se consolidează prin participarea reprezentantului ei la acțiuni diplomatice din secolul al XV-lea. (Se punctează pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru numirea statului medieval românesc precizat în sursa dată",
      "exercitiul_2": "2 puncte pentru precizarea, pe baza sursei date, a oricărei informații referitoare la evenimentul din 1366",
      "exercitiul_3": "câte 3 puncte pentru menţionarea oricăror doi conducători politici din secolul al XIV-lea, la care se referă sursa dată (3px2=6p)",
      "exercitiul_4": "câte 3 puncte pentru menţionarea, din sursa dată, a oricăror două informaţii referitoare la măsurile în plan religios adoptate de domnitorul de la sud de Carpați (3px2=6p)",
      "exercitiul_5": "- 4 puncte pentru formularea, pe baza sursei date, a oricărui punct de vedere referitor la pacea din 1368 - câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercitiul_6": "- 1 punct pentru pertinenţa argumentării afirmaţiei conform căreia o instituţie centrală din spațiul românesc se consolidează prin participarea reprezentantului ei la acțiuni diplomatice din secolul al XV-lea - 2 puncte pentru selectarea oricărui fapt istoric relevant care susţine afirmaţia dată - 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre participarea României la relaţiile internaţionale din a doua jumătate a secolului al XIX-lea şi de la începutul secolului al XX-lea, având în vedere: - menţionarea a două fapte istorice desfăşurate de România, în a doua jumătate a secolului al XIX-lea, în cadrul „crizei orientale” şi precizarea unui alt stat implicat în aceasta; - prezentarea unei consecinţe a implicării României în „criza orientală” din a doua jumătate a secolului al XIX-lea; - menţionarea a două acţiuni desfăşurate de România în cadrul relaţiilor internaţionale de la începutul secolului al XX-lea; - formularea unui punct de vedere referitor la consecinţele politicii promovate de România în relaţiile internaţionale de la începutul secolului al XX-lea pentru evoluţia statului român şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menţionarea oricăror două fapte istorice desfăşurate de România, în a doua jumătate a secolului al XIX-lea, în cadrul„crizei orientale” (3px2=6p) - 2 puncte pentru precizarea oricărui alt stat implicat în „criza orientală” - 2 puncte pentru menţionarea oricărei consecinţe a implicării României în „criza orientală” din a doua jumătate a secolului al XIX-lea 3 puncte pentru prezentarea coerentă a consecinţei menţionate, prin evidenţierea relaţiei istorice de cauzalitate şiutilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la consecinţa menţionată - câte 3 puncte pentru menţionarea oricăror două acţiuni desfăşurate de România în cadrul relaţiilor internaţionale de la începutul secolului al XX-lea (3px2=6p) - 1 punct pentru formularea oricărui punct de vedere referitor la consecinţele politicii promovate de România în relaţiile internaţionale de la începutul secolului al XX-lea pentru evoluţia statului român 1 punct pentru pertinenţa argumentării punctului de vedere formulat 2 puncte pentru selectarea oricărui fapt istoric relevant care susţine punctul de vedere formulat 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea textului (introducere - cuprins - concluzii) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}