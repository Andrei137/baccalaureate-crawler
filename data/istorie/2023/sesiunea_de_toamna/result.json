{
  "subiectul_1": {
    "subiect": {
      "enunt": "Citiţi, cu atenţie, sursele de mai jos: A. „Întrucât regele continua să ezite în a-i acorda mandatul lui Petru Groza, sovieticii au trecut la măsuri de intimidare […]. La rândul său, Andrei Vîșinski i-a transmis regelui că el nu poate fi considerat responsabil de continuarea existenței României ca stat independent dacă Petru Groza nu este numit prim-ministru. […] A doua zi după instaurarea guvernului Groza, la 7 martie 1945, avea loc o ședință cu activul central al partidului, prezidată de Ana Pauker, la care au mai participat Gheorghe Gheorghiu-Dej, Vasile Luca, Teohari Georgescu, Emil Bodnăraș, Iosif Rangheț, Chivu Stoica […]. Venit la putere cu sprijinul direct de la Moscova […], guvernul Groza trebuia să-și arate recunoștința față de sovietici. Ca urmare, și-a dat acceptul în privința exploatării economiei și resurselor naționale odată cu semnarea la Moscova […] a acordului de colaborare dintre România și Uniunea Sovietică […]. În fapt este vorba despre documentul prin care s-a creat baza legală de înființare a Sovromurilor, societăți mixte româno-sovietice care își desfășurau activitatea în cele mai diferite ramuri ale economiei românești, controlându-le practic.” (G. Onișoru, Stalin și poporul rus... Democrație și dictatură în România contemporană) B. „Instaurarea Guvernului Petru Groza a crescut proporția comuniștilor și a aliaților lor în guvern și, implicit, puterea lor de decizie. […] Alegerile din noiembrie 1946 au adus un prim asalt al comuniștilor către ministerele ce coordonau economia. Gheorghe Gheorghiu-Dej a preluat",
      "exercitiul_7": "[…] În iunie 1948, tranziția spre «dictatura proletariatului» era finalizată din punct de vedere juridic. Monarhia a fost abolită în ultimele zile ale anului 1947, […] iar în aprilie 1948 s-a votat o nouă Constituție care instituia de drept Republica Populară Română și transforma Parlamentul în Marea Adunare Națională. […] Pregătirea naționalizării s-a realizat în secret și cu mare rapiditate, pentru a nu permite apariția unor mișcări de opoziție puternice. Oficial, decizia trecerii activității economice în patrimoniul statului s-a luat la Plenara CC al PMR [Comitetului Central al Partidului Muncitoresc Român], din 9-11 iunie 1948. În ultima zi a plenarei, pe 11 iunie, Consiliul de Miniștri a adoptat proiectul de lege. În aceeași zi, […] Marea Adunare Națională s-a întrunit pentru a vota documentul. Practic, naționalizarea s-a înfăptuit într-o singură zi.” (A. D. Aioanei, Moldova pe coordonatele economiei planificate. Industrializare, urbanizare, inginerii sociale, 1944-1965) Pornind de la aceste surse, răspundeţi la următoarele cerinţe: Menţionaţi o asemănare între două practici politice utilizate în perioada național-comunismului, în România.",
      "exercitiul_1": "Numiţi societățile mixte româno-sovietice precizate în sursa A.",
      "exercitiul_2": "Precizaţi, din sursa B, o informație referitoare la Constituție.",
      "exercitiul_3": "Menţionaţi doi lideri politici la care se referă atât sursa A, cât și sursa B.",
      "exercitiul_4": "Scrieți, pe foaia de examen, litera corespunzătoare sursei care susține că naționalizarea s-a realizat cu rapiditate.",
      "exercitiul_5": "Scrieți o relație cauză-efect stabilită între două informaţii selectate din sursa A, precizând rolul fiecăreia dintre aceste informaţii (cauză, respectiv efect).",
      "exercitiul_6": "Prezentați două acțiuni la care participă România în politica externă, în perioada „Războiului rece“."
    },
    "barem": {
      "exercitiul_1": "2 puncte pentru răspunsul: Sovromuri Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru oricare dintre răspunsurile: în aprilie 1948 s-a votat o nouă Constituție care instituia de drept Republica Populară Română; se înființează Marea Adunare Națională etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_3": "câte 3 puncte pentru fiecare răspuns: Gheorghe Gheorghiu-Dej, Petru Groza/Groza Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercitiul_4": "3 puncte pentru scrierea literei B",
      "exercitiul_5": "7 puncte pentru scrierea oricărei relații cauză-efect stabilite între două informații selectate din sursa A, precizând rolul fiecăreia dintre aceste informaţii (cauză, respectiv efect) Exemple: cauză: Întrucât regele continua să ezite în a-i acorda mandatul lui Petru Groza și efect: sovieticii au trecut la măsuri de intimidare SAU cauză: guvernul Groza trebuia să-și arate recunoștința față de sovietici și efect: Ca urmare, și-a dat acceptul în privința exploatării economiei și resurselor naționale odată cu semnarea la Moscova […] a acordului de colaborare dintre România și Uniunea Sovietică etc.",
      "exercitiul_6": "câte 1 punct pentru menționarea oricăror două acțiuni la care participă România în politica externă, în perioada „Războiului rece“ (1px2=2p) Exemple: fondarea Pactului de la Varșovia, Conferința de la Moscova organizată în contextul Războiului de 6 zile, Conferința de la Helsinki etc. câte 2 puncte pentru prezentarea fiecărei acțiuni menționate - o scurtă expunere în care sunt precizate două informații referitoare la acțiune (2px2=4p)",
      "exercitiul_7": "4 puncte pentru menționarea oricărei asemănări între două practici politice utilizate în perioada național-comunismului, în România Exemple: caracter totalitar, încalcă drepturile cetățenilor etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "subiect": {
      "enunt": "Citiţi, cu atenţie, sursa de mai jos: „Înfrângerea turcilor la Viena în 1683 deschide o nouă pagină în istoria Principatelor. […] Domnia lui Șerban Cantacuzino (1678-1688) în Ţara Românească ilustrează încercarea de recâștigare a independenței prin apropierea de Imperiul Habsburgic […]. Tratativele cu Imperiul Habsburgic reprezintă […] o etapă semnificativă în tendințele de schimbare a statutului internațional al Țării Românești prin înlăturarea suzeranității Imperiului Otoman. Domnia lui Șerban Cantacuzino […] a favorizat manifestări politice spre întărirea puterii centrale prin mijloace absolutiste. Șerban Cantacuzino a înțeles, […] în condițiile afirmării competiției pentru stăpânirea Țărilor Române, necesitatea consolidării puterii centrale prin stăvilirea atotputerniciei marii boierimi. Programul politic al lui Șerban Cantacuzino a urmărit suprimarea luptelor între partidele boierești şi realizarea stabilității interne. Domnul a căutat […] să pună ordine în administrația statului, […] în viața economică şi să intensifice comerțul cu alte state, pentru a consolida baza materială a domniei. Programul său politic prevedea atât domnia ereditară în familia Cantacuzino, în Ţara Românească şi în Moldova, cât şi un stat autoritar, în care puterea avea să fie exercitată printr-un domn «autocrat». Refacerea autorității domnești a impus măsuri represive împotriva marii boierimi […]. În politica externă Șerban Cantacuzino se îndreaptă, încă de la asediul Vienei, spre legături cu Imperiul Habsburgic […]. Orientarea spre Habsburgi a fost echilibrată însă de raporturile stabilite cu Polonia și Rusia, ca o măsură de contracarare a expansionismului imperial […]. Planurile sale politice se îndreptau spre ideea unei răscoale generale antiotomane în Peninsula Balcanică, prin atragerea bulgarilor şi sârbilor, şi vizau chiar mai departe, la stăpânirea Constantinopolului.‟ (M.Bărbulescu, D.Deletant, K.Hitchins, Ş.Papacostea, P.Teodor, Istoria României) Pornind de la această sursă, răspundeți la următoarele cerințe:",
      "exercitiul_1": "Numiţi puterea suzerană a Țării Românești, precizată în sursa dată.",
      "exercitiul_2": "Precizaţi secolul la care se referă sursa dată.",
      "exercitiul_3": "Menţionaţi domnul Țării Românești și o acțiune pe care urmărea să o desfășoare în spațiul balcanic, la care se referă sursa dată.",
      "exercitiul_4": "Menţionaţi, din sursa dată, două informații referitoare la relațiile dintre Țara Românească și Imperiul Habsburgic.",
      "exercitiul_5": "Formulaţi, pe baza sursei date, un punct de vedere referitor la politica internă a domnului Țării Românești, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia reprezentantul unei instituții centrale din spațiul românesc extracarpatic participă la acțiuni diplomatice în secolul al XV-lea. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru răspunsul: Imperiul Otoman Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru răspunsul: al XVII-lea Se punctează orice mod de redactare a răspunsului corect (prin precizare/menționare sau în enunț).",
      "exercitiul_3": "3 puncte pentru răspunsul: Șerban Cantacuzino 3 puncte pentru menționarea oricărei acțiuni pe care urmărea să o desfășoare în spațiul balcanic, la care se referă sursa dată Exemple: Planurile sale politice se îndreptau spre ideea unei răscoale generale antiotomane în Peninsula Balcanică; viza stăpânirea Constantinopolului etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_4": "câte 3 puncte pentru menționarea, din sursa dată, a oricăror două informații referitoare la relațiile dintre Țara Românească și Imperiul Habsburgic (3px2=6p) Exemple: Domnia lui Șerban Cantacuzino (1678-1688) în Ţara Românească ilustrează încercarea de recâștigare a independenței prin apropierea de Imperiul Habsburgic; Tratativele cu Imperiul Habsburgic reprezintă […] o etapă semnificativă în tendințele de schimbare a statutului internațional al Țării Românești; în politica externă domnitorul se orientează spre Imperiul Habsburgic etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_5": "4 puncte pentru formularea, pe baza sursei date, a oricărui punct de vedere referitor la politica internă a domnului Țării Românești câte 3 puncte pentru selectarea, din sursa dată, a oricăror două informații care susțin punctul de vedere formulat (3px2=6p) Exemple: Politica internă a domnului Țării Românești vizează instituția domniei. Informațiile care susțin punctul de vedere sunt: Domnul a căutat […] să pună ordine în administrația statului, […] în viața economică şi să intensifice comerțul cu alte state, pentru a consolida baza materială a domniei. și Programul său politic prevedea atât domnia ereditară în familia Cantacuzino, în Ţara Românească şi în Moldova, cât şi un stat autoritar, în care puterea avea să fie exercitată printr-un domn «autocrat» SAU Politica internă susținută de domnul Țării Românești reflectă relația domniei cu marea boierime. Informațiile care susțin punctul de vedere sunt: Șerban Cantacuzino a înțeles, […] în condițiile afirmării competiției pentru stăpânirea Țărilor Române, necesitatea consolidării puterii centrale prin stăvilirea atotputerniciei marii boierimi și Refacerea autorității domnești a impus măsuri represive împotriva marii boierimi etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercitiul_6": "4 puncte pentru argumentarea afirmației date - prezentarea oricărui fapt istoric relevant (de exemplu: Alexandru cel Bun acceptă suzeranitatea Poloniei, Tratatul de la Overchelăuți etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) și concluzia (așadar, astfel etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre constituirea și evoluția statului român modern, având în vedere: - precizarea unui proiect politic referitor la statul român modern, elaborat în a doua jumătate a secolului al XVIII-lea – prima jumătate a secolului al XIX-lea; - prezentarea unui eveniment istoric desfășurat de români în perioada 1857 - 1866; - menționarea a două fapte istorice la care participă România în relațiile internaționale din a doua jumătate a secolului al XIX-lea și a câte unei caracteristici a fiecăruia dintre acestea; - formularea unui punct de vedere referitor la politica externă a României în perioada 1916-1920 şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărui proiect politic referitor la statul român modern, elaborat în a doua jumătate a secolului al XVIII-lea – prima jumătate a secolului al XIX-lea (de exemplu: memoriul boieresc înaintat în Congresul de la Șistov, Proclamația de la Islaz etc.) - 2 puncte pentru menţionarea oricărui eveniment istoric desfășurat de români în perioada 1857 - 1866 (de exemplu: elaborarea Rezoluțiilor în cadrul Adunărilor ad-hoc, dubla alegere a lui Al. I. Cuza etc.) 3 puncte pentru prezentarea evenimentului istoric menționat - o scurtă expunere în care sunt precizate două informații referitoare la evenimentul istoric și se utilizează relația cauză-efect 1 punct pentru precizarea doar a unei informații referitoare la evenimentul istoric - câte 3 puncte pentru menţionarea oricăror două fapte istorice la care participă România în relațiile internaționale din a doua jumătate a secolului al XIX-lea (de exemplu: încheierea Convenției româno-ruse, războiul ruso-otoman din cadrul crizei orientale, aderarea la Tripla Alianță etc.) și a oricărei caracteristici a fiecăruia dintre acestea (de exemplu: reglementează traversarea teritoriului României de către trupele ruse, prevede respectarea integrității teritoriale a României etc.; are ca obiectiv obținerea independenței de stat, trupele româno-ruse obțin victoria la Plevna etc.; evidențiază orientarea României în politica externă, are caracter secret etc.) (3px4=12p) - 1 punct pentru formularea oricărui punct de vedere referitor la politica externă a României în perioada 1916-1920 (de exemplu: Politica externă a României în perioada 1916-1920 este determinată de alianța cu Antanta., Politica externă a României în perioada 1916-1920 are ca scop realizarea obiectivului național. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}