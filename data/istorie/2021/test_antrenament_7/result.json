{
  "subiectul_1": {
    "sursa": "A. „În Moldova şi Ţara Românească, intelectualii au căutat să desfiinţeze protectoratul Rusiei şi să restabilească echilibrul istoric cu Imperiul Otoman, în timp ce în Transilvania, în [...] Banat [...] şi în Bucovina, ei şi-au propus să unească toţi românii într-un singur stat autonom. S-a analizat chiar ideea unirii tuturor românilor de o parte şi de cealaltă a Carpaţilor, pe baza puternicelor legături etnice, lingvistice şi culturale dintre aceştia. Dar astfel de gânduri erau efemere, căci ipotezele […] contraveneau realităţilor politice, în special pragmatismului Rusiei şi Austriei. [...] În ciuda admiraţiei nutrite faţă de Apus, paşoptiştii nu erau nişte gânditori abstracţi, care se străduiau să impună poporului instituţii fără legătură cu experienţa istorică naţională. [...] Aspiraţiile generaţiei de la 1848 şi-au găsit expresia practică în nemulţumirea generală, a tuturor claselor sociale din Principate, faţă de condițiile politico-economice existente. Mulţi boieri nu erau de acord cu metodele autoritare folosite de domni [...], clasa mijlocie [...] protesta împotriva taxelor mari [...], ţăranii erau hotărâţi să lupte pentru desfiinţarea îndatoririlor tot mai mari de clacă şi obligaţii faţă de moşieri.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) B. „Deteriorarea relațiilor dintre Rusia şi Imperiul Otoman a dus la ocuparea Principatelor Române de către ruşi, în iulie 1853 [...]. Ca urmare, cei doi domni au plecat în exil în Austria, în locul lor instaurându-se un guvern militar rusesc. Imperiul Otoman a ripostat, declarând război Rusiei, la 4/16 octombrie. Ocupația rusească din Principate a adâncit criza internațională. [...] Uzura de război, cauzată de campania costisitoare şi nedecisivă din Crimeea, a adus până la urmă părțile beligerante la masa tratativelor [...] unde la 18/30 martie 1856 s-a semnat Tratatul [de la Paris] ce punea capăt războiului. [...] Deși au rămas sub suzeranitatea Imperiului Otoman, Principatele beneficiau acum de protecția colectivă a marilor puteri, care interziceau unei puteri unice să intervină în problemele interne ale Principatelor. [...] Hotărâtoare pentru cursul ulterior al relațiilor româno-ruse avea să fie prevederea din Tratatul de la Paris (1856) cu privire la cedarea de către Rusia a unor părți din sudul Basarabiei către Moldova. Deşi protectoratul Rusiei din anii 1830-1840 şi rolul jucat de ea în înăbușirea mișcărilor liberale de la 1848 au fost cauzele imediate ale ostilităţii Principatelor față de Rusia, nici moldovenii şi nici muntenii nu se împăcaseră cu anexarea Basarabiei din 1812.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României)",
    "cerința": {
      "exercițiul_1": "Numiți documentul internațional din 1856, precizat în sursa B.",
      "exercițiul_2": "Precizaţi, din sursa A, o informație referitoare la unirea românilor.",
      "exercițiul_3": "Menționați două mari puteri precizate atât în sursa A, cât și în sursa B.",
      "exercițiul_4": "Scrieţi, pe foaia de examen, litera corespunzătoare sursei care susține că în Principate există o nemulţumire generală faţă de condiţiile politico-economice.",
      "exercițiul_5": "Scrieţi o relație cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentați două fapte istorice referitoare la România, desfășurate între anii 1875-1885.",
      "exercițiul_7": "Menţionaţi o asemănare între două măsuri adoptate în plan intern, în perioada 1863-1864."
    },
    "barem": {
      "exercițiul_1": "2 puncte pentru răspunsul: Tratatul de la Paris Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: S-a analizat chiar ideea unirii tuturor românilor de o parte şi de cealaltă a Carpaților, pe baza puternicelor legături etnice, lingvistice şi culturale dintre aceștia, intelectualii şi-au propus să unească toți românii într-un stat autonom etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru oricare două dintre răspunsurile: Rusia, Imperiul Otoman, Austria Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei A",
      "exercițiul_5": "7 puncte pentru scrierea oricărei relații cauză-efect stabilite între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemplu: Cauză: Deteriorarea relațiilor dintre Rusia şi Imperiul Otoman a dus la ocuparea Principatelor Române de către ruși, în iulie 1853 și efect: Ca urmare, cei doi domni au plecat în exil în Austria, în locul lor instaurându-se un guvern militar rusesc. etc.",
      "exercițiul_6": "câte 1 punct pentru menționarea oricăror două fapte istorice referitoare la România, desfășurate între anii 1875-1885 (1px2=2p) Exemple: participarea la războiul ruso-otoman din 1877-1878, proclamarea Regatului în 1881 etc. câte 2 puncte pentru prezentarea fiecărui fapt istoric menționat - o scurtă expunere în care sunt precizate două informații referitoare la faptul istoric (2px2=4p)",
      "exercițiul_7": "4 puncte pentru menţionarea oricărei asemănări între două măsuri adoptate în plan intern, în perioada 1863-1864 Exemplu: consolidează statul român modern etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„Primul Război Mondial este evenimentul care anunță schimbarea hărții politice a continentului european. [...] Atenția lumii politice se concentrează asupra războiului izbucnit în Europa și a atitudinii României. Un Consiliu de Coroană este convocat, la 21 iulie/3 august 1914 la Sinaia. [...] La fel ca Italia, România își declară neutralitatea (cu excepția regelui Carol I și a lui P. P. Carp, toți ceilalți 18 participanți au optat pentru această soluție). [...] Neutralitatea nu putea fi, și de fapt nici n-a fost, decât o perioadă de pregătire de război. [...] Asemenea Italiei și Bulgariei, România devine obiectul presiunilor celor două tabere beligerante. Cum români se găseau și în Rusia, nu numai în Austro-Ungaria, diplomațiile ambelor părți au ce oferi. Puterile Centrale promit Basarabia, un statut special pentru românii transilvăneni [...], promit chiar și Bucovina. Antanta promite toate teritoriile locuite de români în Austro-Ungaria. Purtătorii de cuvânt ai beligeranților sunt Rusia și, de cealaltă parte, Germania. Aceasta din urmă își punea multe speranțe în regele Carol I [...]. Dar la 27 septembrie/10 octombrie 1914 regele Carol I moare, după o domnie de 48 de ani. [...] Urmaș la domnie vine Ferdinand I, nepotul lui Carol I. [...] Cu schimbarea la domnie nu se schimbă și atitudinea politică externă. Neutralitatea este reconfirmată. Doar că Puterile Centrale pierd în România un potențial aliat, iar Antanta poate spera, cu mai mult temei, că România va lua armele de partea sa. [...] Opinia publică din țară, animată de Liga pentru unitatea politică a tuturor românilor [...], de Acțiunea Națională și Federația Unionistă, de o presă extrem de activă și neobosită, de numeroasele demonstrații [...] de discursurile unor oameni politici și ale unor intelectuali (Nicolae Filipescu, Take Ionescu, Octavian Goga, refugiat din Transilvania, Nicolae Iorga, Nicolae Titulescu ș.a.), se pronunța foarte categoric pro-Transilvania.‟ (I. Bulei, O istorie a românilor)",
    "cerința": {
      "exercițiul_1": "Numiți evenimentul militar internațional precizat în sursa dată.",
      "exercițiul_2": "Precizați secolul la care se referă sursa dată.",
      "exercițiul_3": "Menționați regele care preia tronul statului român în 1914 și o caracteristică a opiniei publice din România, la care se referă sursa dată.",
      "exercițiul_4": "Menționați, din sursa dată, două informații referitoare la Consiliul de Coroană.",
      "exercițiul_5": "Formulați, pe baza sursei date, un punct de vedere referitor la marile alianțe, susținându-l cu două informații selectate din sursă.",
      "exercițiul_6": "Argumentați, printr-un fapt istoric relevant, afirmația conform căreia o practică politică utilizată în România, în perioada 1921-1930, a contribuit la evoluția statului român. (Se punctează prezentarea unui fapt istoric relevant și utilizarea conectorilor care exprimă cauzalitatea și concluzia.)"
    },
    "barem": {
      "exercițiul_1": "2 puncte pentru răspunsul: Primul Război Mondial Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: Ferdinand 3 puncte pentru menționarea oricărei caracteristici a opiniei publice din România, la care se referă sursa dată Exemplu: animată de Liga pentru unitatea politică a tuturor românilor etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menționarea, din sursa dată, a oricăror două informații referitoare la Consiliul de Coroană (3px2=6p) Exemple: este convocat, la 21 iulie/3 august 1914 la Sinaia, România își declară neutralitatea etc. Se punctează orice mod de redactare a răspunsului corect (prin citat din sursă/menționare sau în enunț). Probă scrisă la istorie Testul 7 Barem de evaluare și de notare Pagina 1 din 2 Ministerul Educaţiei Centrul Național de Politici și Evaluare în Educație",
      "exercițiul_5": "4 puncte pentru formularea, pe baza sursei date, a oricărui punct de vedere referitor la marile alianțe câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemplu: Marile alianțe acționează similar în relația cu România încercând să o atragă de partea lor. Informațiile care susțin punctul de vedere sunt: România devine obiectul presiunilor celor două tabere beligerante și Cum români se găseau și în Rusia, nu numai în Austro-Ungaria, diplomațiile ambelor părți au ce oferi. etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: adoptarea Constituției din 1923 etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre spațiul românesc în secolele al XIV-lea - al XV-lea, având în vedere: - menționarea a două acțiuni militare desfășurate în spațiul românesc în secolul al XIV-lea și precizarea unei asemănări între acestea; - prezentarea unei acțiuni diplomatice din secolul al XIV-lea, referitoare la spațiul românesc; - menţionarea unei cauze și a unei consecințe ale unei acțiuni militare la care participă românii în prima jumătatea a secolului al XV-lea; - formularea unui punct de vedere referitor la acțiunile militare desfășurate de români în deceniile șapte și opt ale secolului al XV-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spațiu precizată.",
    "barem": "Informația istorică – 24 de puncte distribuite astfel: - câte 3 puncte pentru menționarea oricăror două acțiuni militare desfășurate în spațiul românesc în secolul al XIV-lea (de exemplu: lupta de la Posada (1330), Bogdan respinge expedițiile militare organizate de Ungaria în 1364-1365) (3px2=6p) 2 puncte pentru precizarea oricărei asemănări între acestea (de exemplu: obținerea independenței Țării Românești și a Moldovei față de Ungaria etc.) - 2 puncte pentru menționarea oricărei acțiuni diplomatice din secolul al XIV-lea, referitoare la spațiul românesc (de exemplu: Tratatul de la Brașov din 1395 etc.) 3 puncte pentru prezentarea acțiunii menționate - o scurtă expunere în care sunt precizate două informații referitoare la acțiune și se utilizează relația cauză-efect; 1 punct pentru precizarea doar a unei informații referitoare la acțiune - câte 3 puncte pentru menționarea oricărei cauze și a oricărei consecințe ale unei acțiuni militare la care participă românii în prima jumătatea a secolului al XV-lea (de exemplu: susținerea „cruciadelor târzii‟ etc., otomanii continuă politica expansionistă după cruciada de la Varna etc.) (3px2=6p) - 1 punct pentru formularea oricărui punct de vedere referitor la acțiunile militare desfășurate de români în deceniile șapte și opt ale secolului al XV-lea (de exemplu: În acțiunile militare desfășurate de români în deceniile șapte și opt ale secolului al XV-lea se implică reprezentantul instituției politice centrale din Moldova. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menționate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parțială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spațiu"
  }
}