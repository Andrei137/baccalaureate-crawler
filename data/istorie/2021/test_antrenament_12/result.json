{
  "subiectul_1": {
    "sursa": "A. „Avansul rapid al Imperiului Otoman în Peninsula Balcanică a creat [...] o ameninţare pentru Ţara Românească. Mircea cel Bătrân a reacţionat luând sub autoritatea sa ţara despotului Dobrotici, Dobrogea, şi trimiţând un corp de oaste pentru a-l sprijini pe Lazăr al Serbiei în bătălia de la Kossovopolje (1389) încheiată cu înfrângerea forţelor creştine. Scurt timp după biruinţă, noul sultan, Baiazid (fiul lui Murad), s-a angajat în operaţiuni militare în Anatolia, astfel că replica otomană la acţiunile lui Mircea [cel Bătrân] a fost dată de unul din comandanţii otomani, Firuz bei, care a efectuat o incursiune de pradă [...] în Ţara Românească. Atacul otoman l-a găsit pe domnul Ţării Româneşti în raporturi tensionate cu regele Ungariei, Sigismund de Luxemburg, din cauza diferendului mai vechi privind Banatul de Severin. Pentru a contracara ameninţarea ungară, Mircea cel Bătrân a intrat în legătură - prin intermediul domnului Moldovei, Petru Mușat - cu regele Vladislav Jagello al Poloniei şi a încheiat o alianţă (1389), reînnoită în 1390 și 1391. Prezenţa otomană la Dunăre impunea însă cooperarea dintre Ţara Româneasca şi Ungaria. [...] Pentru a-şi consolida poziţia, în perspectiva iminentei invazii otomane, Mircea [cel Bătrân] a încheiat un tratat cu Sigismund de Luxemburg (Braşov, 1395) privind modalitatea de cooperare militară împotriva turcilor.” (F. Constantiniu, O istorie sinceră a poporului român) B. „Când Mihai Viteazul a ocupat tronul Țării Românești conjunctura internațională părea favorabilă ridicării împotriva opresorului otoman. În timp ce mișcările de eliberare a popoarelor din Balcani se intensificau, obligând Poarta să angajeze însemnate forțe militare să le potolească, o parte a statelor europene se grupau în «Liga Sfântă», constituită din inițiativa Casei de Austria și sub patronajul Sfântului Scaun. «Liga Sfântă» mai cuprindea Spania și principatele italiene, Ferrara, Toscana, Mantova. […] Interesele țării îl împingeau pe Mihai Viteazul să se desprindă de Imperiul Otoman și să se transforme […] într-un susținător al ideii de luptă antiotomană. De aceea, domnul Țării Românești a aderat la «Liga Sfântă» [...]. În noiembrie 1594 a ridicat steagul libertății, atacând, mai întâi, turcii din București [...]; și-a extins apoi acțiunile războinice în vederea restabilirii hotarului Țării Românești pe Dunăre. Atacarea Giurgiului a fost urmată de distrugerea [...] Hârșovei și a Silistrei. [...] Concentrărilor de oști otomane în fortărețele de la Dunăre, domnul le-a răspuns printr-un atac simultan al principalelor întărituri: Brăila [...], Turtucaia și Nicopole.” (Șt. Ștefănescu, Istoria medie a României)",
    "cerința": {
      "exercițiul_1": "Numiți domnitorul precizat în sursa B.",
      "exercițiul_2": "Precizaţi, din sursa A, o informație referitoare la tratatul din 1395.",
      "exercițiul_3": "Menționați două state medievale precizate atât în sursa A, cât și în sursa B.",
      "exercițiul_4": "Scrieţi, pe foaia de examen, litera corespunzătoare sursei care susține că domnitorul a încheiat o alianţă cu regele Poloniei.",
      "exercițiul_5": "Scrieţi o relație cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentați alte două fapte istorice referitoare la spațiul românesc, desfășurate în secolul al XIV-lea, în afara celor precizate în sursa A.",
      "exercițiul_7": "Menţionaţi o asemănare între autonomiile locale atestate în spațiul românesc, în secolele al IX-lea – al XIII-lea."
    },
    "barem": {
      "exercițiul_1": "2 puncte pentru răspunsul: Mihai Viteazul Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: Pentru a-şi consolida poziţia, în perspectiva iminentei invazii otomane, Mircea [cel Bătrân] a încheiat un tratat cu Sigismund de Luxemburg, vizează cooperarea militară împotriva turcilor etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: Ţara Românească, Imperiul Otoman Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei A",
      "exercițiul_5": "7 puncte pentru scrierea oricărei relații cauză-efect stabilite între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemplu: Cauză: Interesele țării îl împingeau pe Mihai Viteazul să se desprindă de Imperiul Otoman și să se transforme […] într-un susținător al ideii de luptă antiotomană și efect: De aceea, domnul Țării Românești a aderat la «Liga Sfântă» etc.",
      "exercițiul_6": "câte 1 punct pentru menționarea oricăror alte două fapte istorice referitoare la spațiul românesc, desfășurate în secolul al XIV-lea, în afara celor precizate în sursa A (1px2=2p) Exemple: obținerea independenței Țării Românești față de Ungaria în 1330, descălecatul voievodului Bogdan din Maramureș etc. câte 2 puncte pentru prezentarea fiecărui fapt istoric menționat - o scurtă expunere în care sunt precizate două informații referitoare la faptul istoric (2px2=4p)",
      "exercițiul_7": "4 puncte pentru menţionarea oricărei asemănări între autonomiile locale atestate în spațiul românesc, în secolele al IX-lea – al XIII-lea Exemplu: au conducători cu atribuții militare și administrative etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„La 10 februarie 1938, guvernul lui Octavian Goga [...] este înlocuit. Noul guvern, prezidat de patriarhul Miron Cristea, nu mai era expresia vreunei majorități parlamentare sau a unei formațiuni politice. Era expresia voinței regale. Nici noua Constituție, din 20 februarie 1938 [...] nu mai era expresia unui acord colectiv de voință a diverșilor factori constituționali. [...] Prin introducerea principiului supremației monarhului, puterea legislativă era exercitată de rege prin intermediul Parlamentului bicameral, limitat exclusiv la legiferare și având un caracter corporativ. Puterea executivă este exercitată tot de rege, prin guvern, numit și revocat de rege, fără răspundere politică față de Parlament. Libertățile și drepturile democratice sunt reduse considerabil. [...] Regimul parlamentar este înlocuit cu unul autoritar. Noua Constituție punea capăt separării puterilor în stat, introducea pedeapsa cu moartea, delictul public. [...] Regimul autoritar, instituit de Carol al II-lea, în 1938, nu se sprijină pe un program, ci pe o camarilă [...]. Această camarilă [...] nu va întârzia să pună regimul într-o stare de criză. Carol al II-lea guvernează sprijinindu-se pe armată și poliție. [...] Războiul mondial, cel de-al doilea, se apropie și România, atât de bogată în alianțe, începe să le piardă treptat pe toate. [...] În martie 1939, România semnează un tratat comercial cu Germania prin care statul german devenea primul furnizor al României și cel dintâi client al mărfurilor acesteia. Economia țării (în special petrolul) ajunge treptat subordonată intereselor germane. Anglia și Franța reacționează, încheie grabnic acorduri comerciale cu România (limitate ca valoare) și garantează independența României (23 aprilie 1939), nu și integritatea teritorială [...].‟ (I. Bulei, O istorie a românilor)",
    "cerința": {
      "exercițiul_1": "Numiți regele României, precizat în sursa dată.",
      "exercițiul_2": "Precizați secolul la care se referă sursa dată.",
      "exercițiul_3": "Menționați anul semnării tratatului comercial dintre România și Germania și o consecință a acestei acțiuni, la care se referă sursa dată.",
      "exercițiul_4": "Menționați, din sursa dată, două informații referitoare la noul guvernul instaurat în 1938.",
      "exercițiul_5": "Formulați, pe baza sursei date, un punct de vedere referitor la prevederile Constituției din 1938, susținându-l cu două informații selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia regimul politic din România postbelică se modifică în primul deceniu după evenimentele descrise în sursa dată. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru răspunsul: Carol al II-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: 1939 3 puncte pentru menționarea oricărei consecințe a acestei acțiuni, la care se referă sursa dată Exemplu: Anglia și Franța reacționează, încheie grabnic acorduri comerciale cu România (limitate ca valoare) etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menționarea, din sursa dată, a oricăror două informații referitoare la noul guvernul instaurat în 1938 (3px2=6p) Exemple: prezidat de patriarhul Miron Cristea; nu mai era expresia vreunei majorități parlamentare sau a unei formațiuni politice etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la prevederile Constituției din 1938 Probă scrisă la istorie Testul 12 Barem de evaluare și de notare Pagina 1 din 2 Ministerul Educaţiei Centrul Național de Politici și Evaluare în Educație câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemplu: Prevederile Constituției din 1938 vizează organizarea puterilor în stat. Informațiile care susțin punctul de vedere sunt: Prin introducerea principiului supremației monarhului, puterea legislativă era exercitată de rege prin intermediul Parlamentului bicameral, limitat exclusiv la legiferare și având un caracter corporativ și Puterea executivă este exercitată tot de rege, prin guvern, numit și revocat de rege, fără răspundere politică față de Parlament. etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: adoptarea Constituției din 1948 etc.) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre statul român modern în secolele al XVIII-lea - XIX-lea, având în vedere: - precizarea unui proiect politic referitor la statul român modern elaborat în secolul al XVIII-lea; - menţionarea a două proiecte politice referitoare la statul român modern elaborate în prima jumătate a secolului al XIX-lea și a câte unei prevederi a fiecăruia; - prezentarea unui fapt istoric, din perioada 1851-1860, referitor la statul român modern; - formularea unui punct de vedere referitor la evoluția statului român modern în perioada 1861- 1866 şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărui proiect politic referitor la statul român modern elaborat în secolul al XVIII-lea (de exemplu: memoriul boierilor români elaborat în 1791 etc.) - câte 3 puncte pentru menționarea oricăror două proiecte politice referitoare la statul român modern elaborate în prima jumătate a secolului al XIX-lea (de exemplu: Constituția Cărvunarilor din 1822, Proclamația de la Islaz (1848) etc.) (3px2=6p) câte 3 puncte pentru menționarea oricărei prevederi a fiecăruia (de exemplu: drepturi și libertăți cetățenești, emanciparea și împroprietărirea țăranilor cu despăgubire etc.) (3px2=6p) - 2 puncte pentru menționarea oricărui fapt istoric, din perioada 1851-1860, referitor la statul român modern (de exemplu: dubla alegere a lui Al. I. Cuza în 1859 etc.) 3 puncte pentru prezentarea faptului istoric menționat - o scurtă expunere în care sunt precizate două informații referitoare la faptul istoric și se utilizează relația cauză-efect; 1 punct pentru precizarea doar a unei informații referitoare la faptul istoric - 1 punct pentru formularea oricărui punct de vedere referitor evoluția statului român modern în perioada 1861-1866 (de exemplu: Evoluția statului român modern în perioada 1861-1866 este influențată de măsurile adoptate în politica internă. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}