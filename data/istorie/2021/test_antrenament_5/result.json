{
  "subiectul_1": {
    "sursa": "A. „În Țara Românească caimacamul Alexandru Ghica a acceptat, deși nu cu plăcere, înființarea de cluburi politice, ca în timpul revoluției din 1848 [...] Dorinţa de a participa la consultarea electorală era unanimă, deoarece pe această cale putea fi demonstrată puterilor garante adeziunea la cauza Unirii și a constituirii statului modern. [...] În aceeaşi măsură cu interesul general care se manifesta faţă de alegerile ce urmau să aibă loc, caimacamul Ghica îşi dezvăluia anumite reticenţe faţă de radicalizarea atmosferei preelectorale. Era temător ca iniţiativa să nu fie preluată de revoluționarii de la 1848 şi din această cauză a căutat să întârzie cât mai mult reîntoarcerea fruntaşilor exilați [...]. Dar, în același timp, Ghica a refuzat să devină un instrument antiunionist al Imperiului Otoman. El era un sincer partizan al unirii cu Moldova, sperând însă că, în condiţiile în care proiectul aducerii unui prinţ străin nu avea sorţi de reuşită, el avea să fie beneficiarul situaţiei, devenind domn al ambelor ţări. [...] În vara anului 1857, ultimii fruntași pașoptiști s-au reîntors în ţară [...]. Aceşti fruntaşi radicali au preluat [...] conducerea mişcării unioniste din Ţara Românească [...].” (Istoria românilor) B. „În 1858, cele șapte mari puteri s-au întrunit iarăși la Paris, într-o conferință, pentru a lua în discuție dorința de unire a românilor, exprimată prin adunările ad-hoc, dar nu a pus-o în practică [...]. Totuși, puterile au adoptat o convenție, în care se exprimau următoarele decizii: formarea din cele două țări a unei uniuni numite «Principatele Unite ale Moldovei și Țării Românești», cu autonomie garantată în mod colectiv de cele șapte mari puteri, suzeranitatea turcă rămânând doar formală, Principatele urmau să aibă fiecare câte un domn [...], câte o adunare legislativă, câte un guvern și câte o capitală; două instituții centrale, una cu rolul de a alcătui proiecte de legi comune și alta ca for judecătoresc suprem al ambelor țări, luau ființă la Focșani [...]. Acest act nici nu înfăptuia unirea, dar nici nu o împiedica în mod expres. Noii domni urmau să fie aleși de către adunări elective, întrunite la Iași și la București, în ianuarie 1859. [...] Primii au ales moldovenii la Iași, la 5 ianuarie 1859, anume pe colonelul Alexandru Ioan Cuza, fruntaș de la 1848 [...]. Partida națională a stabilit că, pentru înfăptuirea unirii, la București trebuia desemnat neapărat alesul Moldovei. La 24 ianuarie, [...] adunarea l-a ales domn al Țării Românești, în unanimitate, tot pe Alexandru Ioan Cuza.” (I. A. Pop, Istoria românilor)",
    "cerința": {
      "exercițiul_1": "Numiți domnul ales în anul 1859, precizat în sursa B.",
      "exercițiul_2": "Precizaţi, din sursa A, o informație referitoare la „fruntașii pașoptiști‟.",
      "exercițiul_3": "Menționați cele două Principate Române la care se referă atât sursa A, cât și sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că suzeranitatea otomană este formală.",
      "exercițiul_5": "Scrieţi o relaţie cauză-efect stabilită între două informații selectate din sursa A, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi două acțiuni desfășurate în anul 1864, în statul român modern.",
      "exercițiul_7": "Menţionaţi o asemănare între proiectele politice referitoare la statul român modern, elaborate în a doua jumătate a secolului al XVIII-lea."
    },
    "barem": {
      "exercițiul_1": "2 puncte pentru răspunsul: Alexandru Ioan Cuza Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: În vara anului 1857, ultimii fruntași pașoptiști s-au reîntors în ţară, au condus mişcarea unionistă din Ţara Românească etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: Țara Românească, Moldova Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei B",
      "exercițiul_5": "7 puncte pentru scrierea oricărei relații cauză-efect stabilită între două informații selectate din sursa A, precizând rolul fiecăreia dintre aceste informaţii (cauză, respectiv efect) Exemplu: Cauză: deoarece pe această cale putea fi demonstrată puterilor garante adeziunea la cauza Unirii și a constituirii statului modern și efect: Dorinţa de a participa la consultarea electorală era unanimă etc.",
      "exercițiul_6": "câte 1 punct pentru menționarea oricăror două acțiuni desfășurate în anul 1864, în statul român modern (1px2=2p) Exemple: adoptarea Legii rurale, reformarea învățământului prin Legea instrucțiunii publice etc. câte 2 puncte pentru prezentarea fiecărei acțiuni menționate - o scurtă expunere în care sunt precizate două informații referitoare la acțiune (2px2=4p)",
      "exercițiul_7": "4 puncte pentru menţionarea oricărei asemănări între proiectele politice referitoare la statul român modern, elaborate în a doua jumătate a secolului al XVIII-lea Exemplu: au prevederi referitoare la statutul internațional al Țărilor Române etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„În august 1948, Legea pentru reforma învățământului a închis toate școlile străine, inclusiv acelea administrate de culte. S-au făcut epurări în rândurile profesorilor și studenților de la universități. […] Ministerul Învățământului a interzis folosirea unor materiale didactice și a autorizat manuale încorporând precepte marxist-leniniste. Marxism-leninismul, în interpretarea lui Stalin, a devenit obligatoriu de la școala secundară în sus, predarea religiei a fost total interzisă. […] La începutul anului 1949, au fost înfiinţate două structuri principale ale Securităţii din Republica Populară Română. La 23 ianuarie, a fost creată Direcţia Generală a Miliţiei, chemată să înlocuiască Poliţia şi Jandarmeria. […] La 7 februarie au fost create trupele de securitate. Ambele organisme au fost plasate sub autoritatea Ministerului de Interne. Printre îndatoririle Miliţiei era şi aceea de a emite permise de şedere, ceea ce îi facilita sarcina de reglementare a mişcării populaţiei, de monitorizare a suspecţilor şi de pregătire a deportărilor. […] Principalele îndatoriri ale trupelor de securitate erau menţinerea ordinii publice în centrele industriale şi înăbuşirea oricărei rezistenţe faţă de măsurile guvernamentale, precum colectivizarea, confiscarea de bunuri şi proprietăţi. […] Un cadru legal pentru acţiunile Securităţii […] a fost oferit de un nou sistem de justiţie, a cărui principală caracteristică era subordonarea faţă de Partidul Muncitoresc Român şi de stat. […] Supunerea față de Moscova […] a fost însoțită de o supunere la nivel de partid. Consolidarea puterii lui Gheorghiu-Dej depindea de măsura în care reușea să nu dea stăpânilor săi sovietici vreun motiv să-i pună sub semnul întrebării loialitatea.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României)",
    "cerința": {
      "exercițiul_1": "Numiţi ideologia precizată în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi măsura legislativă din 1948 și o consecință a acesteia, precizate în sursa dată.",
      "exercițiul_4": "Menţionaţi, din sursa dată, două informații referitoare la justiție.",
      "exercițiul_5": "Formulaţi, pe baza sursei date, un punct de vedere referitor la organismele Ministerului de Interne, înființate în 1949, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia regimul politic totalitar din România se consolidează în perioada 1965-1980. (Se punctează prezentarea unui fapt istoric relevant şi utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru răspunsul: marxism-leninism Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: Legea pentru reforma învățământului 3 puncte pentru menționarea oricărei consecințe a acesteia, precizate în sursa dată Exemplu: a închis toate școlile străine etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menționarea, din sursa dată, a oricăror două informații referitoare la justiție (3px2=6p) Exemple: Un cadru legal pentru acţiunile Securităţii […] a fost oferit de un nou sistem de justiţie; caracteristică era subordonarea faţă de Partidul Muncitoresc Român etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la organismele Ministerului de Interne, înființate în 1949 câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Probă scrisă la istorie Testul 5 Barem de evaluare și de notare Pagina 1 din 2 Ministerul Educaţiei Centrul Național de Politici și Evaluare în Educație Exemplu: Atribuțiile organismelor Ministerului de Interne, înființate în 1949, încalcă drepturile și libertățile cetățenești. Informațiile care susțin punctul de vedere sunt: Printre îndatoririle Miliţiei era şi aceea de a emite permise de şedere, ceea ce îi facilita sarcina de reglementare a mişcării populaţiei, de monitorizare a suspecţilor şi de pregătire a deportărilor. și Principalele îndatoriri ale trupelor de securitate erau menţinerea ordinii publice în centrele industriale şi înăbuşirea oricărei rezistenţe faţă de măsurile guvernamentale, precum colectivizarea, confiscarea de bunuri şi proprietăţi. etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: adoptarea Constituției din 1965 etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre evoluția politică a spațiului românesc în a doua jumătatea a secolului al XIV-lea – secolul al XV-lea, având în vedere: - precizarea unui stat medieval din spațiul românesc extracarpatic și prezentarea unei acțiuni diplomatice desfășurate de reprezentantul instituției politice centrale din acest stat în relațiile internaționale din a doua jumătate a secolului al XIV-lea; - menționarea a două conflicte militare la care participă românii, în prima jumătate a secolului al XV-lea și a două asemănări între acestea; - formularea unui punct de vedere referitor la acțiunile diplomatice la care participă românii în perioada 1451-1490 şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărui stat medieval din spațiul românesc extracarpatic (de exemplu: Țara Românească etc.) - 2 puncte pentru menționarea oricărei acțiuni diplomatice desfășurate de reprezentantul instituției politice centrale din acest stat în relațiile internaționale din a doua jumătate a secolului al XIV-lea (de exemplu: Tratatul de la Brașov din 1395 etc.) 3 puncte pentru prezentarea acțiunii diplomatice menționate - o scurtă expunere în care sunt precizate două informații referitoare la acțiunea diplomatică și se utilizează relația cauză-efect; 1 punct pentru precizarea doar a unei informații referitoare la acțiunea diplomatică - câte 3 puncte pentru menționarea oricăror două conflicte militare la care participă românii, în prima jumătate a secolului al XV-lea (de exemplu: lupta de la Sibiu, cruciada de la Varna din 1444) (3px2=6p) câte 3 puncte pentru menționarea oricăror două asemănări între acestea (de exemplu: au caracter antiotoman, voievodul Transilvaniei, Iancu de Hunedoara, își exercită atribuțiile militare în cadrul acestora etc.) (3px2=6p) - 1 punct pentru formularea oricărui punct de vedere referitor la acțiunile diplomatice la care participă românii în perioada 1451-1490 (de exemplu: Acțiunile diplomatice la care participă românii în perioada 1451-1490 sunt inițiate de către domnitorul Moldovei, Ștefan cel Mare (1457-1504). etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parțială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}