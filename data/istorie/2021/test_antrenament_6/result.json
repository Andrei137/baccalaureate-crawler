{
  "subiectul_1": {
    "sursa": "A. „Uniunea Sovietică a acționat decisiv pentru a-şi consolida poziția în România mai curând decât oriunde altundeva în Europa de Est, întrucât [...] România era poarta de intrare spre Balcani şi Strâmtori. Declaraţia privind Europa Eliberată, la care Uniunea Sovietică împreună cu Statele Unite şi Marea Britanie aderaseră la Ialta, la 12 februarie 1945, doar cu câteva săptămâni înainte de numirea lui P. Groza ca prim-ministru, nu a avut niciun rol în fixarea politicii Sovietelor faţă de România. Noţiunea de guverne democratice şi larg reprezentative, instalate în urma unor alegeri libere, răspunzând voinţei cetăţenilor lor, prevăzută în Declaraţie, era în contradicţie cu teoria şi practica sovietică şi, dacă ar fi fost aplicată în acest caz particular, ar fi împiedicat instalarea unui guvern prieten şi docil la Bucureşti. Antipatia pe care majoritatea românilor o resimţeau faţă de Uniunea Sovietică [...] făcea ca perspectivele venirii la putere a unui regim prosovietic, liber ales, să fie foarte îndepărtate. Din cauza lipsei de popularitate a partidului lor, conducătorii comuniştilor români nu aveau [...] nicio dorinţă să lase alegerea guvernului în seama electoratului.” (K. Hitchins, România 1866-1947) B. „În toamna anului 1945, Partidul Comunist şi aliaţii acestuia au devenit din ce în ce mai puternici pe măsura intensificării luptei politice în România. Conducătorii comunişti şi-au concentrat atenţia asupra creării unui partid disciplinat, iar la 16 octombrie au convocat prima Conferinţă Naţională a Partidului. Delegaţii au ales un Comitet Central, un Birou Politic, format din Gheorghiu-Dej, în calitate de secretar general, Ana Pauker şi Teohari Georgescu, ministru de Interne, în calitate de secretari. [...] În raportul prezentat Conferinţei, Gheorghiu-Dej a expus obiectivele imediate şi de perspectivă ale partidului. El s-a concentrat asupra transformării economice a ţării şi a propus ca realizarea acesteia să fie făcută pe baza unui program susţinut de industrializare [...]. Nu spunea nimic însă despre colectivizare, care era ţelul suprem al politicii agrare comuniste, pentru că, dacă ar fi făcut aşa, şi-ar fi înstrăinat majoritatea ţăranilor, într-un moment când lupta pentru putere încă nu fusese câştigată. Nu a făcut însă niciun secret cu privire la rolul ce urma să-l aibă statul. Ca instrument al Partidului Comunist, el i-a atribuit statului sarcina de organizare şi conducere a economiei, o responsabilitate care va fi înglobată în legislaţia economică a tuturor guvernelor ulterioare.” (K. Hitchins, România 1866-1947)",
    "cerința": {
      "exercițiul_1": "Numiţi documentul internațional din 1945, precizat în sursa A.",
      "exercițiul_2": "Precizaţi, din sursa B, o informaţie referitoare la Partidul Comunist.",
      "exercițiul_3": "Menţionaţi câte un lider politic precizat în sursa A, respectiv în sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că transformarea economiei se realizează prin industrializare.",
      "exercițiul_5": "Scrieţi o relaţie cauză-efect stabilită între două informaţii selectate din sursa A, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi alte două fapte istorice din politica internă a României postbelice care au loc în primul deceniu după 1945, în afara celor la care se referă sursa B.",
      "exercițiul_7": "Menţionaţi o asemănare între două acțiuni politice desfășurate în perioada 1965-1985, în România."
    },
    "barem": {
      "exercițiul_1": "2 puncte pentru răspunsul: Declarația privind Europa Eliberată/Declarația Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: În toamna anului 1945, Partidul Comunist şi aliaţii acestuia au devenit din ce în ce mai puternici pe măsura intensificării luptei politice în România, la 16 octombrie 1945 a fost convocată prima Conferință Națională a Partidului etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: P. Groza/Groza, Gheorghiu-Dej/ Ana Pauker/Pauker/Teohari Georgescu/Georgescu Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei B",
      "exercițiul_5": "7 puncte pentru scrierea oricărei relații cauză-efect stabilite între două informații selectate din sursa A, precizând rolul fiecăreia dintre aceste informaţii (cauză, respectiv efect) Exemple: cauză: întrucât [...] România era poarta de intrare spre Balcani şi Strâmtori și efect: Uniunea Sovietică a acţionat decisiv pentru a-şi consolida poziţia în România mai curând decât oriunde altundeva în Europa de Est SAU cauză: Din cauza lipsei de popularitate a partidului lor și efect: conducătorii comuniştilor români nu aveau [...] nicio dorinţă să lase alegerea guvernului în seama electoratului. etc.",
      "exercițiul_6": "câte 1 punct pentru menționarea oricăror alte două fapte istorice din politica internă a României postbelice care au loc în primul deceniu după 1945, în afara celor la care se referă sursa B (1px2=2p) Exemple: desființarea partidelor istorice în 1947, înlăturarea forțată a monarhiei constituționale în 1947, adoptarea Constituției din 1948/1952 etc. câte 2 puncte pentru prezentarea fiecărui fapt istoric menționat - o scurtă expunere în care sunt precizate două informații referitoare la faptul istoric (2px2=4p)",
      "exercițiul_7": "4 puncte pentru menționarea oricărei asemănări între două acțiuni politice desfășurate în perioada 1965-1985, în România Exemple: consolidează regimul politic specific național-comunismului, demonstrează existența disidenței etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„După acceptarea tronului României de către [principele] Carol I [...], noua Adunare de la Bucureşti […] avea să-şi atribuie rolul de Constituantă, urmând a dezbate şi a adopta [...] Constituţia […]. Potrivit primelor articole [ale Constituției din 1866], statul era indivizibil şi inalienabil, denumirea oficială fiind cea de România [...]. Ca şi în alte state europene, actul fundamental prevedea şi garanta o serie de drepturi şi libertăţi cetăţeneşti [...] Principiul privind libertatea, obligativitatea şi gratuitatea învățământului primar […] fusese menţinut, specificându-se că o lege specială va reglementa tot ceea ce privește învățământul public (art. 23). Articolul 24 din Constituție nu făcea altceva decât să garanteze libertatea presei, astfel că, pentru apariția ziarelor, nu mai devenea necesară o autorizație prealabilă. Erau categoric interzise cenzura, […] suspendarea sau suprimarea publicațiilor. […] Spre deosebire de prevederile anterioare [din Statutul Dezvoltător, adoptat în 1864], potrivit cărora inițiativa legislativă aparținea doar Domnului, articolul 32 al Constituţiei preciza că puterea legislativă era acum exercitată colectiv de către Şeful statului şi Reprezentanţa naţională, compusă din Adunarea Deputaţilor şi Senat, orice lege trebuind să întrunească acordul […] celor trei ramuri (art. 32-33). Dacă în precedentul Statut (1864) […], Senatul era compus din membri de drept şi persoane numite de Şeful statului, în 1866, […] putea fi ales senator orice român care beneficia de drepturi civile şi politice, era domiciliat în România, avea vârsta de minim 40 de ani şi un venit de 800 de galbeni (art. 73). […] Membrii Senatului erau aleși de două colegii: unul rural […], iar celălalt urban […] (art 68). În ceea ce privește Adunarea Deputaților, s-a adoptat sistemul celor patru colegii electorale […]. Primele trei colegii votau direct, iar ultimul indirect, prin delegați (art. 58-63). Pentru a putea fi ales deputat, trebuiau îndeplinite aceleași condiții ca şi la senatori, vârsta prevăzută fiind de minim 25 de ani.‟ (S. L. Damean, I. Oncescu, O istorie a românilor de la Tudor Vladimirescu la Marea Unire)",
    "cerința": {
      "exercițiul_1": "Numiţi principele României, precizat în sursa dată.",
      "exercițiul_2": "Precizaţi secolul în care se desfășoară evenimentele descrise în sursa dată.",
      "exercițiul_3": "Menţionaţi „actul fundamental‟ al României adoptat în 1866 și o prevedere a acestuia cu privire la învățământ, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la presă.",
      "exercițiul_5": "Formulaţi, pe baza sursei date, un punct de vedere referitor la Senat, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia un proiect politic elaborat în spațiul românesc, în perioada 1848-1858, a contribuit la constituirea statului român modern. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru răspunsul: Carol I Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XIX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: Constituția din 1866/Constituția 3 puncte pentru menționarea oricărei prevederi cu privire la învățământ, la care se referă sursa dată Exemple: Principiul privind libertatea, obligativitatea şi gratuitatea învățământului primar […] fusese menţinut, o lege specială urma să reglementeze învățământul public etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la presă (3px2=6p) Exemple: Articolul 24 din Constituție nu făcea altceva decât să garanteze libertatea presei, pentru apariția ziarelor, nu mai devenea necesară o autorizație prealabilă, cenzura era interzisă etc. Se punctează orice mod de redactare a răspunsului corect (prin citat din sursă/menționare sau în enunț). Probă scrisă la istorie Testul 6 Barem de evaluare şi de notare Pagina 1 din 2 Ministerul Educaţiei Centrul Naţional de Politici şi Evaluare în Educaţie",
      "exercițiul_5": "4 puncte pentru formularea, pe baza sursei date, a oricărui punct de vedere referitor la Senat câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemple: Modalitatea de constituire a Senatului exprimă caracterul electiv al acestuia. Informațiile care susțin punctul de vedere sunt: putea fi ales senator orice român care beneficia de drepturi civile şi politice, era domiciliat în România, avea vârsta de minim 40 de ani şi un venit de 800 de galbeni (art. 73) și Membrii Senatului erau aleși de două colegii: unul rural […], iar celălalt urban […] (art 68). SAU În 1866, comparativ cu reglementările din 1864, sunt modificate caracteristicile Senatului. Informațiile care susțin punctul de vedere sunt: Spre deosebire de prevederile anterioare [din Statutul Dezvoltător, adoptat în 1864], potrivit cărora inițiativa legislativă aparținea doar Domnului, articolul 32 al Constituţiei preciza că puterea legislativă era acum exercitată colectiv de către Şeful statului şi Reprezentanţa naţională, compusă din Adunarea Deputaţilor şi Senat, orice lege trebuind să întrunească acordul […] celor trei ramuri (art. 32-33) și Dacă în precedentul Statut (1864) […], Senatul era compus din membri de drept şi persoane numite de Şeful statului, în 1866, […] putea fi ales senator orice român care beneficia de drepturi civile şi politice, era domiciliat în România, avea vârsta de minim 40 de ani şi un venit de 800 de galbeni (art. 73) etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: elaborarea Proclamației de la Islaz din 1848, elaborarea Rezoluțiilor din Adunările ad-hoc din 1857 etc.) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre autonomii locale și organizare instituțională în spațiul românesc (secolele al IX-lea – al XVII-lea), având în vedere: - menţionarea a două asemănări între autonomiile locale atestate în spațiul românesc, în secolele al IX-lea – al XI-lea și precizarea uneia dintre aceste autonomii; - menționarea a două aspecte politice din secolul al XIII-lea, cu privire la spațiul dintre Carpați și Dunăre; - prezentarea unui fapt istoric referitor la instituțiile centrale din spațiul românesc extracarpatic, desfășurat în a doua jumătate a secolului al XIV-lea; - formularea unui punct de vedere referitor la organizarea instituțională din spațiul intracarpatic, în secolele al XVI-lea - al XVII-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menţionarea oricăror două asemănări între autonomiile locale atestate în spațiul românesc, în secolele al IX-lea – al XI-lea (de exemplu: sunt constituite pe teritoriul uniunilor de obști/obștilor, au conducători cu atribuții militare și administrative, au influențat organizarea politică a Transilvaniei etc.) (3px2=6p) 2 puncte pentru precizarea oricăreia dintre autonomiile locale atestate în spațiul românesc, în secolele al IX-lea – al XI-lea (de exemplu: voievodatul lui Glad/Ahtum etc.) - câte 3 puncte pentru menţionarea oricăror două aspecte politice din secolul al XIII-lea, cu privire la spațiul dintre Carpați și Dunăre (de exemplu: existența autonomiilor locale atestate prin Diploma cavalerilor ioaniți din 1247, acțiunile lui Litovoi de la sfârșitul secolului al XIII-lea, tradiția „descălecatului‟ etc.) (3px2=6p) - 2 puncte pentru menţionarea oricărui fapt istoric referitor la instituțiile centrale din spațiul românesc extracarpatic, desfășurat în a doua jumătate a secolului al XIV-lea (de exemplu: organizarea Domniei, constituirea Mitropoliei Țării Românești în 1359 etc.) 3 puncte pentru prezentarea faptului istoric menționat - o scurtă expunere în care sunt precizate două informații referitoare la faptul istoric și se utilizează relația cauză-efect 1 punct pentru precizarea doar a unei informații referitoare la faptul istoric - 1 punct pentru formularea oricărui punct de vedere referitor la organizarea instituțională din spațiul intracarpatic, în secolele al XVI-lea - al XVII-lea (de exemplu: În secolele al XVI-lea - al XVII-lea, evoluția politică a spațiului intracarpatic este reflectată de organizarea instituțională., În organizarea instituțională din spațiul intracarpatic intervin modificări esențiale în secolul al XVI-lea. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}