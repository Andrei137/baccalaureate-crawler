{
  "subiectul_1": {
    "subiect": {
      "enunt": "Citiţi, cu atenţie, sursele de mai jos: A. „Pentru aprecierea nivelului de dezvoltare a societății românești dintre Carpați și Dunăre [...] o deosebită importanță o prezintă Diploma prin care regele Ungariei Bela al IV-lea dăruia în 1247 Cavalerilor Ioaniți Țara Severinului. [...] Din Diplomă [...] reiese că principalele ramuri ale economiei erau: agricultura, creșterea vitelor și pescuitul. Pentru agricultură și stadiul ei de dezvoltare un indiciu îl constituie mențiunea în Diplomă a semănăturilor și morilor. Numărul acestora va fi fost destul de mare și, prin urmare, agricultura destul de dezvoltată ca să merite o mențiune specială în diplomă. Datorită condițiilor naturale optime, creșterea vitelor și oilor ocupa un loc important în economia vremii [...]. Se menționează existența de cnezate și voievodate românești, care, deși dependente de Regatul Ungariei, se bucurau de o oarecare autonomie în cadrul ierarhiei lui administrative. [...] Din Diplomă rezultă că formațiunile politice de la sud de Carpați existau cu mult înainte de 124",
      "exercitiul_7": "Cât privește voievodatul lui Litovoi [...] și al lui Seneslau [...] se preciza că ei vor stăpâni în acele locuri, așa cum au stăpânit și mai înainte. [...] Diploma din 1247 reflectă un stadiu avansat de organizare a formațiunilor statale românești. [...] Pe lângă mențiunea unor episcopate și arhiepiscopate [...], găsim date despre existența unor cete militare, care constituiau aparatul războinic al cnezilor români.” (Șt. Ștefănescu, Istoria medie a României) B. „Indiciul cel mai sigur al gradului înalt de dezvoltare a puterii domniei a fost remarcabila forţă militară a Ţării Româneşti şi Moldovei [...] şi excepţionala eficacitate a politicii lor externe. Sub Mircea cel Bătrân, Ţara Românească cunoaşte cea mai mare întindere teritorială pentru că domnul nu numai că şi-a consolidat stăpânirile din Transilvania, obţinute ca feude din partea regalităţii ungare, dar a cuprins şi Dobrogea sub autoritatea sa. Forţa militară a lui Alexandru cel Bun i-a permis domnului să împiedice imixtiunea puterilor străine, îndeosebi a Regatului Ungar, care, prin Tratatul de la Lublau, încheiat între Sigismund de Luxemburg şi Vladislav Jagiello, preconizase împărţirea ţării între Ungaria şi Polonia (1412). Domnul Moldovei şi-a consolidat legătura cu Polonia datorită sprijinului eficace pe care i l-a acordat în două rânduri împotriva cavalerilor teutoni: la Grünwald (1410) şi la Marienburg (1422). Consolidarea şi afirmarea celor două ţări s-a reflectat pe plan extern; cardinalii reuniţi în 1408 la Pisa pentru a pregăti un conciliu general, cu participarea lumii ortodoxe, s-au adresat şi domnilor Ţării Româneşti şi Moldovei, situându-i îndată după împăratul Bizanţului în ierarhia politică a Orientului.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) Pornind de la aceste surse, răspundeți la următoarele cerințe: Menţionaţi o caracteristică a unei acțiuni diplomatice la care participă românii în ultimul deceniu al secolului al XVI-lea.",
      "exercitiul_1": "Numiți documentul internațional încheiat în 1412, precizat în sursa B.",
      "exercitiul_2": "Precizaţi, din sursa A, o informație referitoare la viața economică din Sudul Carpaților.",
      "exercitiul_3": "Menționați câte un conducător din spațiul românesc precizat în sursa A, respectiv în sursa B.",
      "exercitiul_4": "Scrieţi, pe foaia de examen, litera corespunzătoare sursei care susține că cnezii români dispuneau de cete militare.",
      "exercitiul_5": "Scrieţi o relație cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercitiul_6": "Prezentați alte două fapte istorice referitoare la spațiul sud-carpatic, desfășurate în secolele al XIII-lea – al XIV-lea, în afara celor precizate în sursele A și B."
    },
    "barem": {
      "exercitiul_1": "2 puncte pentru răspunsul: Tratatul de la Lublau Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru oricare dintre răspunsurile: Din Diplomă [...] reiese că principalele ramuri ale economiei erau: agricultura, creșterea vitelor și pescuitul, o dovadă a dezvoltării agriculturii este menționarea în Diplomă a semănăturilor și morilor etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_3": "câte 3 puncte pentru fiecare răspuns: Litovoi/Seneslau, Mircea cel Bătrân/Alexandru cel Bun Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercitiul_4": "3 puncte pentru scrierea literei A",
      "exercitiul_5": "7 puncte pentru scrierea oricărei relații cauză-efect stabilite între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemplu: Cauză: pentru că domnul nu numai că şi-a consolidat stăpânirile din Transilvania, obţinute ca feude din partea regalităţii ungare, dar a cuprins şi Dobrogea sub autoritatea sa și efect: Sub Mircea cel Bătrân, Ţara Românescă cunoaşte cea mai mare întindere teritorială etc.",
      "exercitiul_6": "câte 1 punct pentru menționarea oricăror alte două fapte istorice referitoare la spațiul sud-carpatic, desfășurate în secolele al XIII-lea – al XIV-lea, în afara celor precizate în sursele A și B. (1px2=2p) Exemple: lupta de la Posada (1330), lupta de la Rovine desfășurată la sfârșitul secolului al XIV-lea etc. câte 2 puncte pentru prezentarea fiecărui fapt istoric menționat - o scurtă expunere în care sunt precizate două informații referitoare la faptul istoric (2px2=4p)",
      "exercitiul_7": "4 puncte pentru menţionarea oricărei caracteristici a unei acțiuni diplomatice la care participă românii în ultimul deceniu al secolului al XVI-lea Exemplu: modifică statutul domniei în Țara Românească etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "subiect": {
      "enunt": "Citiţi, cu atenţie, sursa de mai jos: „Constituţia a fost promulgată de domnitorul Carol I la 30 iunie 1866 şi a intrat în vigoare la 1 iulie 1866, data publicării ei în Monitorul Oficial. [...]«Art.1 – Principatele Unite Române constituiesc un singur stat indivizibil, sub denumirea de România.» Calificativul de indivizibil era un răspuns la insistenţa puterilor garante ca Principatele să se separe prin alegerea unui nou domn. De asemenea, denumirea de România, în contradicţie cu prevederile Convenţiei de la Paris, [din 1858], sublinia hotărârea de a duce la îndeplinire toate doleanţele exprimate de Adunările Ad-Hoc. Ca formă de guvernământ, România se transforma dintr-o monarhie electivă într-o monarhie ereditară (art. 82), ceea ce constituia încă o nesocotire a Convenţiei de la Paris, dar corespundea cu doleanţa Adunărilor Ad-Hoc ca dinastia să fie nu numai străină, dar şi ereditară, pentru a evita declanşarea ambiţiilor dinastice la succesiunea Tronului. Se enunţa principiul că toate puterile emană de la naţiune (art.31) şi era dezvoltat principiul separaţiei puterilor în stat. Puterea executivă era încredinţată domnului (art.35), puterea legislativă în mod colectiv domnului şi Reprezentanţei Naţionale (art.32, alin. I), iar puterea judecătorească tribunalelor şi curţilor (art.36). Reprezentanţa Naţională se compunea din Senat şi Adunarea Deputaţilor (art.32, alin. II şi III) [...] . Titlul II, «Despre drepturile românilor», prevedea cele mai largi libertăţi: libertatea conştiinţei, a presei, a învăţământului, a întrunirilor. Privilegiile şi titlurile de nobleţe străine erau desfiinţate (art.12). Inviolabilitatea persoanei şi a domiciliului erau garantate. Se interzicea pedeapsa cu moartea şi confiscarea averii. Se asigura secretul corespondenţei.” (E. Focşeneanu, Istoria constituţională a României (1859-1991)) Pornind de la această sursă, răspundeţi la următoarele cerinţe:",
      "exercitiul_1": "Numiţi domnitorul României precizat în sursa dată.",
      "exercitiul_2": "Precizaţi secolul la care se referă sursa dată.",
      "exercitiul_3": "Menţionaţi legea fundamentală din 1866 și o prevedere a acesteia referitoare la drepturi și libertăți, precizate în sursa dată.",
      "exercitiul_4": "Menţionaţi, din sursa dată, două informaţii cu privire la Reprezentanța Națională.",
      "exercitiul_5": "Formulaţi, pe baza sursei date, un punct de vedere referitor la dorințele românilor exprimate în Adunările ad-hoc, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia redeschiderea „crizei orientale”, după evenimentele la care se referă sursa, a influențat evoluția politică a României. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru răspunsul: Carol I Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru răspunsul: al XIX-lea Se punctează orice mod de redactare a răspunsului corect (prin precizare/menționare sau în enunț).",
      "exercitiul_3": "3 puncte pentru răspunsul: Constituția din 1866/Constituția 3 puncte pentru menționarea oricărei prevederi a acesteia referitoare la drepturi și libertăți, precizate în sursa dată Exemplu: libertatea conştiinţei etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_4": "câte 3 puncte pentru menționarea, din sursa dată, a oricăror două informații cu privire la Reprezentanța Națională (3px2=6p) Exemple: puterea legislativă este deținută de domn şi Reprezentanţa Naţională, Reprezentanţa Naţională se compunea din Senat şi Adunarea Deputaţilor etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_5": "4 puncte pentru formularea, pe baza sursei date, a oricărui punct de vedere referitor la dorințele românilor exprimate în Adunările ad-hoc câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemplu: Constituția din 1866 valorizează dorințele românilor exprimate în Adunările ad-hoc. Informațiile care susțin punctul de vedere sunt: De asemenea, denumirea de România, în contradicţie cu prevederile Convenţiei de la Paris, [din 1858], sublinia hotărârea de a duce la îndeplinire toate doleanţele exprimate de Adunările Ad-Hoc. și Ca formă de guvernământ, România se transforma dintr-o monarhie electivă într-o monarhie ereditară (art. 82), ceea ce constituia încă o nesocotire a Convenţiei de la Paris, dar corespundea cu doleanţa Adunărilor Ad-Hoc ca dinastia să fie nu numai străină, dar şi ereditară. etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercitiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: obținerea independenței de stat prin participarea la războiul din 1877-1878 etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.)"
    }
  },
  "subiectul_3": {
    "subiect": "Elaborați, în aproximativ două pagini, un eseu despre Europa și România în secolul al XX-lea, având în vedere: - menționarea a două aspecte referitoare la democrația din România, din primele trei decenii ale secolului al XX-lea; - precizarea Constituției adoptate în România Mare, în deceniul patru al secolului al XX-lea, - menționarea a două asemănări între ideologiile totalitare existente în Europa Occidentală, în perioada interbelică; - prezentarea unei practici politice utilizate în România în primul deceniu după instaurarea regimului comunist; - formularea unui punct de vedere referitor la practicile politice democratice din Europa, în a doua jumătate a secolului al XX-lea și susținerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informația istorică – 24 de puncte distribuite astfel: - câte 3 puncte pentru menționarea oricăror două aspecte referitoare la democrația din România, din primele trei decenii ale secolului al XX-lea (de exemplu: guvernarea respectă principiul separării puterilor în stat, existența pluripartidismului etc.) (3px2=6p) - 2 puncte pentru precizarea Constituției din 1938 - câte 3 puncte pentru menționarea oricăror două asemănări între ideologiile totalitare existente în Europa Occidentală, în perioada interbelică (de exemplu: caracterul antiliberal, caracterul naționalist etc.) (3px2=6p) - 2 puncte pentru menționarea oricărei practici politice utilizate în România în primul deceniu după instaurarea regimului comunist (de exemplu: represiunea politică etc.) 3 puncte pentru prezentarea practicii politice menționate - o scurtă expunere în care sunt precizate două informații referitoare la practica politică și se utilizează relația cauză-efect; 1 punct pentru precizarea doar a unei informații referitoare la practica politică - 1 punct pentru formularea oricărui punct de vedere referitor la practicile politice democratice din Europa, în a doua jumătate a secolului al XX-lea (de exemplu: Practicile politice democratice au ca scop consolidarea regimurilor politice din Europa, în a doua jumătate a secolului al XX-lea. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menționate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parțială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spațiu"
  }
}