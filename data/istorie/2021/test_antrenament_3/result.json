{
  "subiectul_1": {
    "sursa": "A. „Primele luni ale lui 1947, în special martie şi mai, au adus şi primele mari valuri de arestări [...]. Desfiinţarea partidelor istorice, în toamna aceluiași an, a dat startul pentru noile valuri, masive; dealtfel, în următoarele două decenii [...] se pot distinge două perioade de apogeu al terorii represive: una ce cuprinde anii 1947-1952 şi o a doua, paradoxală în aparenţă, pentru anii 1957- 1959 – pentru că ea survine după moartea lui Stalin, în paralel cu o relaxare care se face simţită în toate democraţiile populare. [...] Acest val de duritate are propriile sale explicaţii: pe de o parte, grija lui Gheorghiu-Dej ca revolta maghiară din 1956 să nu contagieze şi societatea românească, pe de altă parte, grija aceluiași de a oferi Moscovei imaginea unui regim pe deplin stăpân pe situaţie, preocupare evidentă pentru Dej atât în pregătirea cât şi în continuarea retragerii de către sovietici, în 1958, a Armatei Roşii staţionate în România. Privit retrospectiv [...] pare foarte clar că toate aceste arestări premeditate – motivate sau nu în temeiul legii – nu aveau atât rostul pedepsirii unui comportament politic oarecare – cu care Partidul Comunist nu putea fi de acord –, cât pe acela de a extermina, la propriu, adversarii (în sens larg) şi, mai ales, elita politică a României vechiului regim şi, odată cu aceasta, sistemul şi mecanismele tradiţionale ale vieţii politice româneşti.” (A. Cioroianu, Pe umerii lui Marx) B. „În 1963, pentru prima oară, România votează la ONU altfel decât Uniunea Sovietică [...] și, pe măsura acutizării conflictului chino-sovietic, pe care Gheorghiu-Dej se oferă să-l medieze, voturile independente ale României se înmulţesc. Drept urmare, regimul capătă respectabilitate în ochii Occidentului, interesat să slăbească coeziunea Pactului de la Varşovia. [...]. Delegații economice românești sunt primite în Elveţia, Marea Britanie, Belgia, Olanda, Italia, în Japonia. În 1962 se semnează un acord cu un consorţiu anglo-francez pentru construirea Combinatului siderurgic de la Galaţi. [...] Refuzând să secondeze Moscova în dorinţele sale de hegemonie asupra mişcării comuniste şi muncitorești internaționale, România îşi ia ca aliaţi China şi încurajările Occidentului. Şi, profitându-se de conflictul chino-sovietic, într-o declaraţie din aprilie 1964 a Partidului Muncitoresc Român, cunoscută ca «Declaraţia de independenţă», se afirmă dreptul la libera manifestare a fiecărui partid comunist. [...] Detaşarea lui Gheorghiu-Dej de Moscova trebuie explicată prin teama lui de procesul de destalinizare [...] care substituie, în ţările «socialiste», echipele instaurate la putere de Stalin după 1945 şi care putea aduce schimbări nedorite şi în echipa conducătoare de la București.” (I. Bulei, O istorie a românilor)",
    "cerința": {
      "exercițiul_1": "Numiți liderul politic sovietic precizat în sursa B.",
      "exercițiul_2": "Precizaţi, din sursa A, o informație referitoare la Gheorghiu-Dej.",
      "exercițiul_3": "Menționați două spații istorice precizate atât în sursa A, cât și în sursa B.",
      "exercițiul_4": "Scrieţi, pe foaia de examen, litera corespunzătoare sursei care susține că partidele istorice au fost desființate.",
      "exercițiul_5": "Scrieţi o relație cauză-efect stabilită între două informații selectate din sursa B, precizând rolul fiecăreia dintre aceste informații (cauză, respectiv efect).",
      "exercițiul_6": "Prezentați alte două acţiuni desfășurate în România, în perioada 1951-1970, în afara celor la care se referă sursele A și B.",
      "exercițiul_7": "Menţionaţi o asemănare între practicile politice utilizate în România, în ultimul deceniu al secolului al XX-lea."
    },
    "barem": {
      "exercițiul_1": "2 puncte pentru răspunsul: Stalin Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: Acest val de duritate are propriile sale explicaţii: pe de o parte, grija lui Gheorghiu-Dej ca revolta maghiară din 1956 să nu contagieze şi societatea românească, Gheorghiu-Dej este preocupat de pregătirea şi continuarea retragerii Armatei Roșii din România etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: România, Moscova Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei A",
      "exercițiul_5": "7 puncte pentru scrierea oricărei relații cauză-efect stabilită între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemplu: Cauză: În 1963, pentru prima oară, România votează la ONU altfel decât Uniunea Sovietică [...] și, pe măsura acutizării conflictului chino-sovietic, pe care Gheorghiu-Dej se oferă să-l medieze, voturile independente ale României se înmulţesc. și efect: Drept urmare, regimul capătă respectabilitate în ochii Occidentului, interesat să slăbească coeziunea Pactului de la Varşovia. etc.",
      "exercițiul_6": "câte 1 punct pentru menționarea oricăror alte două acțiuni desfășurate în România, în perioada 1951-1970, în afara celor la care se referă sursele A și B (1px2=2p) Exemple: adoptarea Constituției din 1952, adoptarea Constituției din 1965 etc. câte 2 puncte pentru prezentarea fiecărei acțiuni menționate - o scurtă expunere în care sunt precizate două informații referitoare la acțiune (2px2=4p)",
      "exercițiul_7": "4 puncte pentru menţionarea oricărei asemănări între practicile politice utilizate în România, în ultimul deceniu al secolului al XX-lea Exemplu: au caracter democratic etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„Războiul s-a reluat cu înverșunare pe frontul din Moldova în iulie 1917, când generalul Averescu a pornit ofensiva de lângă Mărăști, în cadrul efortului general [...] de a învinge Puterile Centrale. Dar după câteva zile de succese, Averescu a oprit operațiunea pentru că situația din Galiția se agravase, iar trupele ruse din Moldova se dezorganizau, lipsite de disciplină și demoralizate. La 24 iulie/6 august, Mareșalul von Mackensen a lansat la rândul său o ofensivă puternică al cărei obiectiv era să dea o lovitură decisivă armatelor română și rusă și să oblige România să iasă din război. Luptele îndârjite au atins punctul culminant la 6/19 august, la Mărășești, când armata română a oprit înaintarea trupelor austriece și germane și a pus practic capăt ofensivei acestora. Dar s-a ivit un nou pericol. [...] La 18 februarie/3 martie 1918, noul guvern bolșevic al Rusiei a semnat pacea de la Brest-Litovsk cu Puterile Centrale. Drept urmare, Rusia a ieșit din război, lipsind România de sprijinul rus și izolând-o de Occident. Două luni mai târziu, guvernul român, acum condus de [...] Alexandru Marghiloman, a semnat Tratatul de la București, prin care România devenea dependentă politic și economic de Puterile Centrale. Dar evenimente hotărâtoare pe câmpurile de luptă au schimbat repede soarta României. Pe frontul de vest, aliații au zădărnicit ofensiva germană finală din iulie 1918 și au început să înainteze constant spre Germania, iar în nordul Italiei au respins armatele austro-ungare și au obligat Austro-Ungaria să accepte un armistițiu [...]. ” (M.Bărbulescu, D.Deletant, K.Hitchins, Ş.Papacostea, P.Teodor, Istoria României )",
    "cerința": {
      "exercițiul_1": "Numiţi alianța politico-militară precizată în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi prim-ministrul guvernului român și acțiunea desfășurată de acesta, la care se referă sursa dată.",
      "exercițiul_4": "Menţionaţi, din sursa dată, două informații referitoare la Pacea de la Brest-Litovsk.",
      "exercițiul_5": "Formulaţi, pe baza sursei date, un punct de vedere referitor la evenimentele desfășurate pe front în anul 1917, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia România se implică în anul 1916 în relațiile internaționale. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia)."
    },
    "barem": {
      "exercițiul_1": "2 puncte pentru răspunsul: Puterile Centrale Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: Alexandru Marghiloman 3 puncte pentru menționarea acțiunii desfășurate de acesta, la care se referă sursa dată Exemplu: a semnat Tratatul de la București Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menționarea, din sursa dată, a oricăror două informații referitoare la Pacea de la Brest-Litovsk (3px2=6p) Exemple: La 18 februarie/3 martie 1918, noul guvern bolșevic al Rusiei a semnat pacea de la Brest-Litovsk cu Puterile Centrale, Rusia a ieșit din război etc. Se punctează orice mod de redactare a răspunsului corect (prin citat din sursă/menționare sau în enunț). Probă scrisă la istorie Testul 3 Barem de evaluare și de notare Pagina 1 din 2 Ministerul Educaţiei Centrul Național de Politici și Evaluare în Educație",
      "exercițiul_5": "4 puncte pentru formularea, pe baza sursei date, a oricărui punct de vedere referitor la evenimentele desfășurate pe front în anul 1917 câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemplu: Generalul Averescu coordonează acțiunile militare desfășurate pe front în anul",
      "exercițiul_1917": "Informațiile care susțin punctul de vedere sunt: Războiul s-a reluat cu înverșunare pe frontul din Moldova în iulie 1917, când generalul Averescu a pornit ofensiva de lângă Mărăști şi Dar după câteva zile de succese și Averescu a oprit operațiunea pentru că situația din Galiția se agravase, iar trupele ruse din Moldova se dezorganizau etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: aderarea la Antanta etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre evoluția politică a spațiului românesc în Evul Mediu, având în vedere: - precizarea unui izvor istoric în care sunt atestate autonomiile locale din spațiul românesc intracarpatic în secolele al IX-lea – al XI-lea și menționarea a două caracteristici ale acestora; - menționarea a două informații din Diploma Cavalerilor Ioaniți referitoare la autonomiile locale din spațiul sud-carpatic; - prezentarea unei acțiuni desfășurate în deceniul patru al secolului al XIV-lea, în procesul de constituire a statului medieval românesc din Sudul Carpaților; - formularea unui punct de vedere referitor la acțiunile politice desfășurate în a doua jumătate a secolului al XIV-lea, în spațiul românesc dintre Carpați și Dunăre şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărui izvor istoric în care sunt atestate autonomiile locale din spațiul românesc intracarpatic în secolele al IX-lea – al XI-lea (de exemplu: Gesta Hungarorum etc.) câte 3 puncte pentru menționarea oricăror două caracteristici ale acestora (de exemplu: sunt constituite pe teritoriul uniunilor de obști/obștilor, conducătorul lor are atribuții militar-administrative etc.) (3px2=6p) - câte 3 puncte pentru menționarea oricăror două informații din Diploma Cavalerilor Ioaniți referitoare la autonomiile locale din spațiul sud-carpatic (de exemplu: menționează spațiul în care sunt localizate, precizează obligațiile economice și militare ale acestora etc. ) (3px2=6p) - 2 puncte pentru menționarea oricărei acțiuni desfășurate în deceniul patru al secolului al XIV-lea, în procesul de constituire a statului medieval românesc din Sudul Carpaților (de exemplu: lupta de la Posada (1330) etc.) 3 puncte pentru prezentarea acțiunii menționate - o scurtă expunere în care sunt precizate două informații referitoare la acțiune și se utilizează relația cauză-efect; 1 punct pentru precizarea doar a unei informații referitoare la acțiune - 1 punct pentru formularea oricărui punct de vedere referitor la acțiunile politice desfășurate în a doua jumătate a secolului al XIV-lea, în spațiul românesc dintre Carpați și Dunăre (de exemplu: Acțiunile politice desfășurate în a doua jumătate a secolului al XIV-lea, în spațiul românesc dintre Carpați și Dunăre, au ca scop consolidarea statului medieval. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parțială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}