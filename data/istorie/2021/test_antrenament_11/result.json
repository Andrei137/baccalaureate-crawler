{
  "subiectul_1": {
    "sursa": "A. „Preluarea conducerii Ministerului Industriei şi Comerțului de către secretarul general al Comitetului Central al partidului, Gheorghe Gheorghiu-Dej, la sfârșitul lunii noiembrie 1946 şi sporirea atribuțiilor acestui departament prin noile reglementări din 5 aprilie 1947, au conferit Partidului Comunist Român posibilitatea coordonării întregii politici economice a guvernului în direcția anticapitalistă. Încă de la sfârșitul anului 1946 guvernul trecuse la aplicarea, din inițiativa PCR, a unor măsuri radicale, de dirijare şi control a diverselor laturi ale activității social-economice, care ignorau sau încălcau principiile economiei de piață. Adunarea Deputaților a adoptat Legea pentru etatizarea şi reorganizarea Băncii Naționale a României. Cel mai important centru financiar şi singurul institut de emisiune [monetară] al țării a devenit o pârghie importantă în activitatea de finanțare a ramurilor economiei naționale, pentru a asigura controlul statului asupra tuturor instituțiilor bancare şi de credit, publice sau particulare, asupra creditului şi emisiunii de monedă. [...] Controlul şi intervenția statului, a Partidului Comunist, au devenit, în a doua jumătate a anului 1947, multilaterale şi au cuprins principalele ramuri ale industriei a căror producție era controlată în proporții apreciabile, depășind 50% din aceasta.” (Istoria Românilor) B. „La 13 aprilie 1948 se adoptă o nouă Constituţie, după modelul Constituţiei staliniste din 1936. […] O serie de măsuri în domeniul economic distrug structurile existente. Totul se etatizează. La 11 iunie 1948 sunt naționalizate principalele întreprinderi industriale, bancare, de transport, de asigurări, fără nicio despăgubire. […] În 1949 începe colectivizarea agriculturii, de asemenea forţată [...]. În primii ani de colectivizare, după date oficiale, sunt arestaţi zeci de mii de ţărani pentru că refuză să se înscrie în gospodăriile colective. Mijloacele de presiune se diversifică între 1954 şi 1958, apoi se reia ritmul forţat, până în 1962 fiind colectivizate 96% din terenurile arabile ale ţării. Un sistem dur de cote obligatorii îngenunchează ţărănimea, iar rezistenţa la colectivizare victimizează aproximativ 80 000 de ţărani, arestaţi, judecaţi şi condamnaţi la ani grei de temniţă sau executaţi. Pe plan politic sunt desfiinţate toate partidele şi organizaţiile politice, indiferent de ideologia şi atitudinea lor faţă de programul şi ţelul Partidului Muncitoresc Român (înființat în 1948). PMR este singurul partid admis [...].Orice opoziție și rezistență sunt reprimate și zdrobite fără cruțare.” (I. Bulei, O istorie a românilor)",
    "cerința": {
      "exercițiul_1936": "[…] O serie de măsuri în domeniul economic distrug structurile existente. Totul se etatizează. La 11 iunie 1948 sunt naționalizate principalele întreprinderi industriale, bancare, de transport, de asigurări, fără nicio despăgubire. […] În 1949 începe colectivizarea agriculturii, de asemenea forţată [...]. În primii ani de colectivizare, după date oficiale, sunt arestaţi zeci de mii de ţărani pentru că refuză să se înscrie în gospodăriile colective. Mijloacele de presiune se diversifică între 1954 şi 1958, apoi se reia ritmul forţat, până în 1962 fiind colectivizate 96% din terenurile arabile ale ţării. Un sistem dur de cote obligatorii îngenunchează ţărănimea, iar rezistenţa la colectivizare victimizează aproximativ 80 000 de ţărani, arestaţi, judecaţi şi condamnaţi la ani grei de temniţă sau executaţi. Pe plan politic sunt desfiinţate toate partidele şi organizaţiile politice, indiferent de ideologia şi atitudinea lor faţă de programul şi ţelul Partidului Muncitoresc Român (înființat în 1948). PMR este singurul partid admis [...].Orice opoziție și rezistență sunt reprimate și zdrobite fără cruțare.” (I. Bulei, O istorie a românilor) Pornind de la aceste surse, răspundeți la următoarele cerințe:",
      "exercițiul_1": "Numiți legea fundamentală a României, precizată în sursa B.",
      "exercițiul_2": "Precizaţi, din sursa A, o informație referitoare la Banca Națională.",
      "exercițiul_3": "Menționați câte o formațiune politică precizată în sursa A, respectiv în sursa B.",
      "exercițiul_4": "Scrieţi, pe foaia de examen, litera corespunzătoare sursei care susține că principiile economiei de piață sunt încălcate.",
      "exercițiul_5": "Scrieţi o relație cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentați alte două practici politice utilizate de regimul politic din România în perioada stalinismului, în afara celor la care se referă sursa B.",
      "exercițiul_7": "Menţionaţi o asemănare între practicile politice utilizate în Europa, în ultimul deceniu al secolului al XX-lea."
    },
    "barem": {
      "exercițiul_1": "2 puncte pentru răspunsul: Constituția din 1948 Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: Adunarea Deputaților a adoptat Legea pentru etatizarea şi reorganizarea Băncii Naționale a României, este cel mai important centru financiar etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: Partidul Comunist Român/PCR/Partidul Comunist, Partidul Muncitoresc Român/PMR Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei A",
      "exercițiul_5": "7 puncte pentru scrierea oricărei relații cauză-efect stabilite între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemplu: Cauză: pentru că refuză să se înscrie în gospodăriile colective și efect: În primii ani de colectivizare, după date oficiale, sunt arestaţi zeci de mii de ţărani etc.",
      "exercițiul_6": "câte 1 punct pentru menționarea oricăror alte două practici politice utilizate de regimul politic din România în perioada stalinismului, în afara celor la care se referă sursa B (1px2=2p) Exemple: utilizarea cenzurii, adoptarea Constituției din 1952 etc. câte 2 puncte pentru prezentarea fiecărei practici politice menționate - o scurtă expunere în care sunt precizate două informații referitoare la practica politică (2px2=4p)",
      "exercițiul_7": "4 puncte pentru menţionarea oricărei asemănări între practicile politice utilizate în Europa, în ultimul deceniu al secolului al XX-lea Exemplu: au caracter democratic etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„Lovitura de stat [...], de la 2/14 mai 1864, a netezit drumul de punere rapidă în aplicare a reformelor [...] economice și sociale. Pivotul a fost așa-numita Lege rurală, decretată la 14/26 august 1864, prin care se instituia o mare reîmpărțire a pământului. Ea recunoștea drepturile depline de proprietate ale clăcașilor asupra pământului pe care îl aveau conform prevederilor legale anterioare, care le alocaseră suprafețe agrare pe baza numărului de animale de tracțiune, adică de capacitatea de producție a fiecărui țăran. Acei țărani care încă nu dețineau suprafața de pământ la care aveau dreptul urmau să primească un supliment, dar [...] cei de la sate ale căror ocupații nu erau legate de agricultură și care nu făcuseră clacă primeau doar de o casă și o grădină. Legea limita, de asemenea, suprafața de pământ disponibilă țăranilor la două treimi din moșia proprietarului. Pădurile, element esențial al bunăstării economice a multor gospodării, nu intrau în aceste calcule. Legea rurală mai desființa [...] dări și obligații în muncă pe care țăranii le aveau de secole față de moșieri. [...] După reformă, moșierii, împreună cu statul încă mai dețineau aproximativ 70% din suprafața arabilă și pășuni, în timp ce proprietatea țărănească [...] reprezenta cam 30%. [...] [Alexandru Ioan] Cuza a făurit planuri ambiţioase de înzestrare a noului stat cu instituţii moderne. El a acordat o atenţie deosebită sistemului juridic, pe care era nerăbdător să-l reorganizeze în conformitate cu nevoile unui stat european. Demnă de semnalat a fost promulgarea unui nou Cod civil în 1864, care asigura individului libertăţi personale, garanta egalitatea tuturor cetăţenilor în faţa legii şi apăra proprietatea privată. În scopul formării unei populaţii informate şi productive, el a propus ca învăţământul să fie accesibil tuturor claselor sociale [...]. În acest sens, a promulgat legea învățământului general din 1864, care reglementa instruirea la toate nivelurile, acordând o atenţie particulară învățământului primar prin stabilirea principiului de gratuitate şi obligativitate a acestuia.” (M. Bărbulescu, D. Deletant, K.Hitchins, Ş. Papacostea, P. Teodor, Istoria României)",
    "cerința": {
      "exercițiul_1": "Numiţi conducătorul statului român, precizat în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menționați anul promulgării legii învățământului și o caracteristică a acesteia, precizate în sursa dată.",
      "exercițiul_4": "Menţionaţi, din sursa dată, două informaţii referitoare la Codul civil.",
      "exercițiul_5": "Formulaţi, pe baza sursei date, un punct de vedere referitor la situația economică a țăranilor, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia statul român se consolidează prin acțiuni politice desfășurate în primele două decenii după evenimentele descrise în sursa dată. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru răspunsul: Alexandru Ioan Cuza Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XIX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: 1864 3 puncte pentru menționarea oricărei caracteristici a acesteia, precizate în sursa dată Exemplu: reglementa instruirea la toate nivelurile etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menționarea, din sursa dată, a oricăror două informații referitoare la Codul civil (3px2=6p) Exemple: asigura individului libertăţi personale, garanta egalitatea tuturor cetăţenilor în faţa legii etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la situația economică a țăranilor câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Probă scrisă la istorie Testul 11 Barem de evaluare și de notare Pagina 1 din 2 Ministerul Educaţiei Centrul Național de Politici și Evaluare în Educație Exemplu: Situația economică a țăranilor este îmbunătățită datorită prevederilor Legii rurale. Informațiile care susțin punctul de vedere sunt: Ea recunoștea drepturile depline de proprietate ale clăcașilor asupra pământului pe care îl aveau conform prevederilor legale anterioare, care le alocaseră suprafețe agrare pe baza numărului de animale de tracțiune, adică de capacitatea de producție a fiecărui țăran. și Legea rurală mai desființa [...] dări și obligații în muncă pe care țăranii le aveau de secole față de moșieri. etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: adoptarea Constituției din 1866 etc.) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre evoluția politică a spațiului românesc în secolele al XI-lea – al XVI-lea, având în vedere: - menţionarea a trei autonomii locale atestate în spațiul românesc, în secolele al XI-lea – al XIII-lea și a unei asemănări între acestea; - precizarea unui stat medieval din spațiul românesc și prezentarea unei acțiuni desfășurate pentru constituirea acestuia în prima jumătate a secolului al XIV-lea; - formularea unui punct de vedere referitor la modificările instituționale din spațiul românesc, în secolul al XVI-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informația istorică – 24 de puncte distribuite astfel: - câte 3 puncte pentru menționarea oricăror trei autonomii locale atestate în spațiul românesc, în secolele al XI-lea – al XIII-lea și a unei asemănări între acestea (de exemplu: voievodatele conduse de Ahtum, de Litovoi, de Seneslau etc., conducătorii acestora au atribuții militare și administrative etc.) (3px4=12p) - 2 puncte pentru precizarea oricărui stat medieval din spațiul românesc (de exemplu: Țara Românească etc.) 2 puncte pentru menţionarea oricărei acțiuni desfășurate pentru constituirea acestuia în prima jumătate a secolului al XIV-lea (de exemplu: lupta de la Posada din 1330 etc.) 3 puncte pentru prezentarea faptului istoric menționat - o scurtă expunere în care sunt precizate două informații referitoare la faptul istoric și se utilizează relația cauză-efect 1 punct pentru precizarea doar a unei informații referitoare la faptul istoric - 1 punct pentru formularea oricărui punct de vedere referitor la modificările instituționale din spațiul românesc, în secolul al XVI-lea (de exemplu: În secolul al XVI-lea, modificările instituționale din spațiul românesc au loc în contextul expansiunii otomane. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menționate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parțială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spațiu"
  }
}