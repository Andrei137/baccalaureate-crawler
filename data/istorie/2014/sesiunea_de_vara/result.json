{
  "subiectul_1": {
    "sursa": "A. „Țările Române caută să profite de slăbirea Porții și să se emancipeze de sub suzeranitatea acesteia. În Moldova, cărturarul Dimitrie Cantemir, care ajunge domn (1710-1711), încheie o alianță cu Rusia lui Petru cel Mare. Armatele ruso-moldovene sunt înfrânte însă la Stănilești, pe Prut (11/22 iulie 1711), iar Dimitrie Cantemir va fi silit să-și petreacă restul zilelor în Rusia [...]. În condițiile ofensivei habsburgice și rusești, turcii nu mai au încredere în principii aleși din rândul boierilor locali. Ei trec la un alt sistem, de compromis între autonomie și administrație directă, acela al numirii unor domni din rândul grecilor din Fanar (cartier al vechiului Constantinopol) [...] sau din familii românești fanariotizate [...]. Domnii devin astfel dregători ai Porții și la numire sunt învestiți ca atare. Se instaurează astfel, în 1711 în Moldova (începând cu Nicolae Mavrocordat) și în 1716 în Țara Românească (începând cu același Nicolae Mavrocordat ), regimul fanariot. Regimul [...] va însemna o sensibilă reducere a autonomiei celor două Țări Române și o creștere masivă a obligațiilor lor față de Imperiul Otoman. Sub fanarioți, Principatele pierd orice inițiativă în politica externă. Domnii nu sunt altceva decât funcționari ai Porții, numiți și revocați după bunul ei plac.” (I. Bulei, O istorie a românilor) B. „La început, perspectivele de succes ale Conferinței de la Constantinopol păreau luminoase. Britanicii au propus convocarea ei, iar rușii au consimțit fără întârziere să participe. [...] Nimeni nu i-a invitat pe români [...], întrucât puterile continuau să le considere țara un teritoriu dependent de Imperiul Otoman și deoarece considerau «Chestiunea românească» drept o problemă minoră. Conferința, care a ținut de la 12 decembrie 1876 până la 20 ianuarie 1877, s-a dovedit un eșec. [...] Conferința a dus la o înrăutățire a relațiilor între Turcia și România. Pentru a para amestecul Puterilor în treburile otomane interne, Sultanul promulgase, la 23 decembrie 1876, o «reformă a Constituției». Oricare ar fi fost motivația actului, el a provocat un tumult deosebit în România, pentru că se referea la aceasta ca la o «provincie privilegiată» și o declara parte integrantă și permanentă a Imperiului Otoman. S-au exprimat proteste vii din partea Consiliului de Miniștri și a Camerei Deputaților de la București, care au subliniat că Principatele Române fuseseră întotdeauna suverane, «fapt» consemnat în Tratatul de la Paris din 1856, care recunoscuse valabilitatea «capitulațiilor», așa cum erau cunoscute în secolul al XV-lea înțelegerile dintre sultani și domnitorii Moldovei și ai Țării Românești.” (K. Hitchins, România 1866-1947)",
    "cerința": {
      "exercițiul_1": "Numiţi o instituție politică din București precizată în sursa B.",
      "exercițiul_2": "Precizaţi secolul la care se referă sursa A.",
      "exercițiul_3": "Menţionaţi două state precizate atât în sursa A cât și în sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că acțiunile domnitorilor au drept consecință schimbarea regimului politic.",
      "exercițiul_5": "Scrieţi, din sursa B, două informaţii care se află într-o relaţie cauză-efect, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi două conflicte din secolul al XV-lea desfășurate în spațiul românesc.",
      "exercițiul_7": "Menţionaţi o asemănare între două acțiuni diplomatice la care participă românii în secolul al XVI-lea."
    },
    "barem": {
      "exercițiul_1": "2 puncte pentru numirea oricărei instituții politice din București precizată în sursa B",
      "exercițiul_2": "2 puncte pentru precizarea secolului la care se referă sursa A",
      "exercițiul_3": "câte 3 puncte pentru menţionarea oricăror două state precizate atât în sursa A cât și în sursa B (3px2=6p)",
      "exercițiul_4": "3 puncte pentru scrierea, pe foaia de examen, a literei A, corespunzătoare sursei care susţine că acțiunile domnitorilor au drept consecință schimbarea regimului politic",
      "exercițiul_5": "7 puncte pentru scrierea, din sursa B, a oricăror două informaţii care se află într-o relaţie cauză-efect, precizând rolul fiecăreia dintre aceste informaţii (cauză, respectiv efect)",
      "exercițiul_6": "câte 1 punct pentru menţionarea oricăror două conflicte din secolul al XV-lea desfășurate în spațiul românesc (1px2=2p) câte 2 puncte pentru prezentarea fiecăruia dintre conflictele menţionate (2px2=4p)",
      "exercițiul_7": "4 puncte pentru menţionarea oricărei asemănări între două acțiuni diplomatice la care participă românii în secolul al XVI-lea"
    }
  },
  "subiectul_2": {
    "sursa": "„Odată cu trecerea timpului, în alianța României cu Tripla Alianţă au apărut numeroase fisuri. [...] Războaiele balcanice au constituit testul cel mai sever al alianţei României cu Austro-Ungaria. Victoria rapidă şi decisivă a Bulgariei asupra Turciei în primul război balcanic din 1912 a stârnit profundă îngrijorare la Bucureşti pentru că ameninţa să tulbure echilibrul de putere din zonă. [...] Când, în vara anului 1913, Bulgaria a atacat Serbia şi Grecia, ca urmare a disputei aprinse cu privire la teritoriile luate de la Turcia, România a declarat război Bulgariei, în ciuda apelurilor de reţinere ale Austro-Ungariei și Germaniei, state membre ale Triplei Alianţe. Al doilea război balcanic a fost scurt şi dezastruos pentru Bulgaria şi, prin Tratatul de la Bucureşti din 28 iulie/10 august 1913, Bulgaria a cedat României sudul Dobrogei. În urma războiului, România şi-a sporit prestigiul datorită posturii de garant al echilibrului de putere din Balcani şi şi-a mărit încrederea în forţele proprii. Nu este nicio îndoială că această criză balcanică din 1912-1913 a desăvârşit îndepărtarea României faţă de Austro-Ungaria şi Tripla Alianţă. În primăvara anului 1914, apropierea dintre România şi Tripla Antantă (Marea Britanie, Franţa, Rusia) era un fapt real. [...] Diplomaţii francezi [...] şi-au coordonat politica cu cea a Rusiei care, la îndrumarea ministrului de externe Sazonov, a curtat asiduu România. Vizita ţarului la Constanţa la 1/14 iunie 1914 a marcat începutul unei noi ere în relaţiile dintre cele două ţări. Dar prim-ministrul Ionel Brătianu a refuzat să-şi angajeze ţara în Tripla Antantă. El era dornic să continue apropierea de Rusia, dar nu dorea să amplifice tensiunile cu Austro-Ungaria şi respecta puterea militară şi economică a Germaniei.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României)",
    "cerința": {
      "exercițiul_1": "Numiţi alianța din care fac parte Franţa și Rusia, precizată în sursa dată.",
      "exercițiul_2": "Precizaţi, pe baza sursei date, o informaţie referitoare la primul război balcanic.",
      "exercițiul_3": "Menţionaţi marea alianță din care face parte România și un alt stat membru al acesteia, la care se referă sursa dată.",
      "exercițiul_4": "Menţionaţi, din sursa dată, două caracteristici ale politicii externe promovate de România începând cu 1914.",
      "exercițiul_5": "Formulaţi, pe baza sursei date, un punct de vedere referitor la al doilea război balcanic, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia realizarea României Mari a fost favorizată și de politica de alianțe dusă de statul român la începutul secolului al XX-lea. (Se punctează prezentarea unui fapt istoric relevant şi utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru numirea alianței din care fac parte Franța și Rusia, precizată în sursa dată",
      "exercițiul_2": "2 puncte pentru precizarea, pe baza sursei date, a oricărei informații referitoare la primul război balcanic",
      "exercițiul_3": "câte 3 puncte pentru menţionarea alianței din care face parte România și a oricărui alt stat membru al acesteia la care se referă sursa dată (3px2=6p)",
      "exercițiul_4": "câte 3 puncte pentru menţionarea, din sursa dată, a oricăror două caracteristici ale politicii externe promovate de România începând cu 1914 (3px2=6p)",
      "exercițiul_5": "4 puncte pentru formularea, pe baza sursei date, a oricărui punct de vedere referitor la al doilea război balcanic câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercițiul_6": "4 puncte pentru argumentarea afirmaţiei date prin prezentarea oricărui fapt istoric relevant și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Probă scrisă la istorie Varianta 7 Barem de evaluare şi de notare Pagina 1 din 2 Ministerul Educaţiei Naționale Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre evoluţia internă a statului român şi participarea României la relaţiile internaţionale în secolul al XX-lea, având în vedere: - menţionarea a două constituții adoptate în statul român, în prima jumătate a secolului al XX-lea şi precizarea unei asemănări între acestea; - menţionarea a două acţiuni desfăşurate de România în relaţiile internaţionale din a doua jumătatea a secolului al XX-lea; - prezentarea unui fapt istoric desfăşurat în politica internă în perioada naţional-comunismului; - formularea unui punct de vedere referitor la rolul constituţiei adoptate la sfârşitul secolului al XX-lea pentru evoluţia democratică a României şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menţionarea oricăror două constituții adoptate în statul român, în prima jumătate a secolului al XX-lea (3px2=6p) 2 puncte pentru precizarea oricărei asemănări între constituțiile menționate - câte 3 puncte pentru menţionarea oricăror două acţiuni desfăşurate de România în relaţiile internaţionale din a doua jumătatea a secolului al XX-lea (3px2=6p) - 2 puncte pentru menţionarea oricărui fapt istoric desfăşurat în politica internă în perioada naţional-comunismului 3 puncte pentru prezentarea faptului istoric menţionat, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la faptul istoric menţionat - 1 punct pentru formularea oricărui punct de vedere referitor la rolul constituţiei adoptate la sfârşitul secolului al XX-lea pentru evoluţia democratică a României 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant și utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea textului (introducere - cuprins - concluzie) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}