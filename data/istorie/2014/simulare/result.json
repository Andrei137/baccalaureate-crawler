{
  "subiectul_1": {
    "sursa": "A. „Pentru aprecierea nivelului de dezvoltare a societății românești dintre Carpați și Dunăre [...] o deosebită importanță o prezintă Diploma prin care regele Ungariei Bela al IV-lea dăruia în 1247 Cavalerilor Ioaniți Țara Severinului. [...] Din Diplomă [...] reiese că principalele ramuri ale economiei erau: agricultura, creșterea vitelor și pescuitul. Pentru agricultură și stadiul ei de dezvoltare un indiciu îl constituie mențiunea în diplomă a semănăturilor și morilor. Numărul acestora va fi fost destul de mare și, prin urmare, agricultura destul de dezvoltată ca să merite o mențiune specială în diplomă. Datorită condițiilor naturale optime, creșterea vitelor și oilor ocupa un loc important în economia vremii [...]. Se menționează existența de cnezate și voievodate românești, care, deși dependente de regatul maghiar, se bucurau de o oarecare autonomie în cadrul ierarhiei lui administrative. [...] Din Diplomă rezultă că formațiunile politice de la sud de Carpați existau cu mult înainte de 1247. Cât privește voievodatul lui Litovoi în Țara Severinului și al lui Seneslau, în «Cumania» (Muntenia), se preciza că ei vor stăpâni în acele locuri, așa cum au stăpânit și mai înainte. [...] Diploma din 1247 reflectă un stadiu avansat de organizare a formațiunilor statale românești. [...] Pe lângă mențiunea unor episcopate și arhiepiscopate [...], găsim date despre existența unor cete militare, care constituiau aparatul războinic al cnezilor români.” (Șt. Ștefănescu, Istoria medie a României) B. „Ioaniții primeau de la regele Ungariei «întreaga Țară a Severinului, împreună cu cnezatele lui Ioan și Farcaș până la râul Olt cu excepția țării cnezatului voievodului Litovoi». Numită și țara Lytua, această ultimă formațiune politică rămânea, pe mai departe, pe seama românilor «așa cum au stăpânit-o aceștia și până acum» [...]. Principalele condiții ale contractului încheiat între cavaleri și rege erau stabilite în felul următor: suveranul urma să primească jumătate din foloasele, veniturile și slujbele din Țara Severinului și din cele două cnezate menționate, ale lui Ioan și Farcaș, cealaltă jumătate urmând să revină cavalerilor ioaniți [...]. Voievodului din «țara Lytua» îi erau impuse obligații militare în folosul cavalerilor; reciproc, aceștia din urmă se îndatorau, pe cât le va fi stat în putință, să îi ajute pe români. [...] În condiții similare celor stabilite pentru «Țara Severinului» și «țara Lytua» cavalerilor ioaniți le era concedată «toată Cumania, de la râul Olt și munții Transilvaniei..., în afară de țara lui Seneslau, voievodul românilor, pe care am lăsat-o acelora, așa cum au stăpânit-o și până acum.»” (I. A. Pop, I. Bolovan, Istoria României)",
    "cerința": {
      "exercițiul_1": "Numiţi, din sursa B, un spațiu istoric primit de cavalerii ioaniți.",
      "exercițiul_2": "Precizaţi secolul la care se referă sursa A.",
      "exercițiul_3": "Menţionaţi doi conducători ai formațiunilor locale din spațiul românesc la care se referă atât sursa A, cât și sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că românii au îndatoriri militare față de ioaniți.",
      "exercițiul_5": "Scrieţi, din sursa A, două informaţii care se află într-o relaţie cauză-efect, precizând rolul fiecăreia dintre aceste informații (cauză, respectiv efect).",
      "exercițiul_6": "Prezentaţi două fapte istorice desfășurate în spațiul românesc extracarpatic, în secolul al XIV-lea.",
      "exercițiul_7": "Menţionaţi o caracteristică a unei instituții centrale din spațiul românesc în secolul al XVIII-lea."
    },
    "barem": {
      "exercițiul_1": "2 puncte pentru numirea, din sursa B, a oricărui spațiu istoric primit de cavalerii ioaniți",
      "exercițiul_2": "2 puncte pentru precizarea secolului la care se referă sursa A",
      "exercițiul_3": "câte 3 puncte pentru menționarea fiecăruia dintre cei doi conducători ai formațiunilor locale din spațiul românesc la care se referă atât sursa A, cât și sursa B (3px2=6p)",
      "exercițiul_4": "3 puncte pentru scrierea, pe foaia de examen, a literei B, corespunzătoare sursei care susţine că românii au îndatoriri militare față de ioaniți",
      "exercițiul_5": "7 puncte pentru scrierea, din sursa A, a oricăror două informaţii care se află într-o relaţie cauză-efect, precizând rolul fiecăreia dintre aceste informații (cauză, respectiv efect)",
      "exercițiul_6": "- câte 1 punct pentru menţionarea oricăror două fapte istorice desfășurate în spațiul românesc extracarpatic, în secolul al XIV-lea (1px2=2p) - câte 2 puncte pentru prezentarea fiecăruia dintre faptele istorice menţionate (2px2=4p)",
      "exercițiul_7": "4 puncte pentru menţionarea oricărei caracteristici a unei instituții centrale din spațiul românesc în secolul al XVIII-lea"
    }
  },
  "subiectul_2": {
    "sursa": "„La Cernăuți, se constituie un comitet revoluționar, alcătuit din revoluționarii ce trecuseră Carpații, care întreține o strânsă legătură cu comitetul constituit la Iași, din care făceau parte membrii cei mai marcanți ai opoziției. [...] Deși grija de a evita intervenția armată impunea, în continuare, moderație în desfășurarea acțiunilor și în formularea cererilor, pe măsură ce revoluția a cuprins întreg teritoriul românesc, latura națională devine dominantă. [...] Vasile Alecsandri și Costache Negri îi comunică lui N. Bălcescu «dorința» lor [...] care este «Unirea cu Valahia sub un singur guvern și sub aceeași constituție» [...].Gh. Ghica îl anunța pe C. Negri că oamenii din Iași se ocupă de redactarea constituției și [...] îi comunică opinia cu privire la unirea celor două Principate. [...] P. Mavrogheni, comunicându-i tot lui C. Negri dorința de a face pentru Moldova o constituție similară cu acea pe care o vor proclama cei din Țara Românească, sublinia ca nicio diversiune nu-i va putea distrage de la înfăptuirea țelului suprem al Unirii. În acest spirit [...], în august 1848, este redactat de către M. Kogălniceanu, documentul intitulat Dorințele partidei naționale în Moldova, expresia dezideratelor programatice formulate în Principate. Neavând un caracter oficial, programul a putut include acele cerințe care, din rațiuni tactice, nu au putut fi formulate nici în Petiția proclamație și nici în Proclamația din Țara Românească. [...] Pronunțându-se pentru unirea Moldovei cu Țara Românească - act apreciat drept «cheia bolții fără de care întreg edificiul național s-ar prăbuși», programul formulează principiile în conformitate cu care urma să se constituie statul român modern: autonomia deplină, egalitatea drepturilor civile și a celor politice, adunare obștească alcătuită din reprezentanți ai tuturor stărilor societății - din rândul cărora va fi desemnat și domnul - responsabilitate ministerială, libertatea tiparului, libertatea individuală [...], secularizarea averilor mănăstirești, desființarea rangurilor și a privilegiilor, eliberarea și împroprietărirea țăranilor prin despăgubire.” (Gh. Platon, Istoria modernă a României)",
    "cerința": {
      "exercițiul_1": "Numiţi spațiul istoric în care a fost adoptată Proclamația, precizat în sursa dată.",
      "exercițiul_2": "Precizaţi, pe baza sursei date, o caracteristică a comitetului revoluționar din Cernăuți.",
      "exercițiul_3": "Menţionaţi programul revoluționar elaborat în august 1848 și pe autorul acestuia, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la legea fundamentală.",
      "exercițiul_5": "Formulaţi, pe baza sursei date, un punct de vedere referitor la principiile propuse pentru viitorul stat român, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia proiecte politice din secolul al XVIII-lea au contribuit la constituirea statului român modern. (Se punctează pertinenţa argumentării elaborate prin utilizarea unui fapt istoric relevant, respectiv, a conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru numirea spațiului istoric în care a fost adoptată Proclamația, precizat în sursa dată",
      "exercițiul_2": "2 puncte pentru precizarea, pe baza sursei date, a oricărei caracteristici a comitetului revoluționar din Cernăuți",
      "exercițiul_3": "câte 3 puncte pentru menţionarea programului revoluționar elaborat în august 1848 și a autorului acestuia, la care se referă sursa dată (3px2=6p)",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la legea fundamentală (3px2=6p)",
      "exercițiul_5": "- 4 puncte pentru formularea, pe baza sursei date, a oricărui punct de vedere referitor la principiile propuse pentru viitorul stat român - câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercițiul_6": "4 puncte pentru argumentarea afirmaţiei date prin utilizarea oricărui fapt istoric relevant și a conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Probă scrisă la istorie Simulare pentru elevii clasei a XII-a Barem de evaluare şi de notare Pagina 1 din 2 Ministerul Educaţiei Naționale Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre ideologii și practici politice în secolul al XX-lea, având în vedere: - menționarea a două caracteristici ale democrației din Europa în prima jumătate a secolului al XX-lea; - menționarea a două ideologii totalitare europene și precizarea unei asemănări între acestea; - prezentarea unei practici politice utilizate de regimul totalitar în România; - formularea unui punct de vedere referitor la rolul practicilor politice democratice în evoluţia României în a doua jumătate a secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menţionarea oricăror două caracteristici ale democrației din Europa în prima jumătate a secolului al XX-lea (3px2=6p) - câte 3 puncte pentru menţionarea oricăror două ideologii totalitare europene (3px2=6p) - 2 puncte pentru precizarea oricărei asemănări între ideologiile totalitare menționate - 2 puncte pentru menţionarea oricărei practici politice utilizate de regimul totalitar în România 3 puncte pentru prezentarea practicii politice menţionate, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la practica politică menţionată - 1 punct pentru formularea oricărui punct de vedere referitor la rolul practicilor politice democratice în evoluţia României în a doua jumătate a secolului al XX-lea 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant și utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea textului (introducere - cuprins - concluzie) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}