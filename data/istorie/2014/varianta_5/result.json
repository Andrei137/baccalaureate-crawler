{
  "subiectul_1": {
    "subiect": {
      "enunt": "Citiţi, cu atenţie, sursele de mai jos: A. „După pacea de la Kuciuk-Kainargi (1774) [...] problema orientală se complică în funcţie de noile desfăşurări militare. Imperiul rus şi monarhia austriacă manifestă în continuare tendinţe expansioniste [...]. Întâlnirea Ecaterinei a II-a cu Iosif al II-lea [...] deschide calea unei viitoare antante antiotomane.[...] Ecaterina a II-a propune crearea unui stat între cele trei mari imperii sub numele de Dacia, format din Moldova şi Ţara Românească, cu un suveran de religie creştină ortodoxă. Statul urma să fie independent, fără a putea să fie încorporat de Rusia sau Austria. [...] În realitate, cele două imperii continuă să aibă pe mai departe propriile interese faţă de Imperiul Otoman, astfel că alianţa austro-rusă facilitează expansiunea Rusiei. [...] Războiul izbucnit în 1787 [...] a oferit un nou prilej forţelor locale să participe la lupta împotriva stăpânirii otomane şi totodată diplomaţiei europene să-şi manifeste interesul faţă de Principate. Proiectul regatului dacic şi tendinţa Austriei de stăpânire efectivă a teritoriilor ocupate au readus în discuţie statutul internaţional al Ţării Româneşti şi Moldovei. [...] Astfel, declinul militar otoman şi intervenţia puterilor europene în raporturile turco-române crează un cadru larg de manifestare pentru mişcarea de emancipare naţională.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) B. „În şirul războaielor ruso-turce [...] , războiul din anii 1828-1829 a avut consecinţele cele mai importante pentru evoluţia societăţii româneşti. Tratatul de la Adrianopol (2/14 septembrie 1829) cuprindea un articol şi un act separat relativ la Principatele dunărene, care reafirma şi consolida autonomia lor administrativă [...]. Potrivit tratatului de la Adrianopol, până la achitarea despăgubirilor de război ce urmau a fi plătite de Imperiul Otoman, Moldova şi Ţara Românească urmau să rămână sub ocupaţia rusă. [...] Administraţia rusă a avut drept obiectiv să consolideze condominiul ruso-turc, instituit asupra Principatelor şi să pregătească anexarea lor de către Rusia. Câştigarea simpatiei populaţiei şi, în primul rând, a clasei politice trebuia asigurată printr-o politică luminată, de reforme, care să contribuie, prin modernizare, la progresul societăţii moldo-muntene. [...] Regulamentele organice au îndeplinit funcţia unei constituţii şi, în pofida unor vestigii ale medievalităţii şi a consacrării poziţiei predominante a marii boierimi, ele au contribuit la modernizarea, în ansamblu, a societăţii româneşti.” (F. Constantiniu, O istorie sinceră a poporului român) Pornind de la aceste surse, răspundeţi la următoarele cerinţe:",
      "exercitiul_1": "Numiţi actele cu rol de constituție, precizate în sursa B.",
      "exercitiul_2": "Precizaţi secolul la care se referă sursa A.",
      "exercitiul_3": "Menţionaţi cele două Principate Române precizate atât în sursa A, cât şi în sursa B.",
      "exercitiul_4": "Scrieţi, pe foaia de examen, litera corespunzătoare sursei care susţine că Principatele ajung sub stăpânire rusă în urma războiului ruso-otoman.",
      "exercitiul_5": "Scrieţi, din sursa A, două informaţii care se află într-o relaţie cauză-efect, precizând rolul fiecăreia dintre aceste informaţii (cauză, respectiv efect).",
      "exercitiul_6": "Prezentaţi două fapte istorice prin care statul român se implică în relațiile internaționale din a doua jumătate a secolului al XIX-lea.",
      "exercitiul_7": "Menţionaţi o asemănare între două acțiuni la care participă România alături de mari alianțe din secolul al XX-lea."
    },
    "barem": {
      "exercitiul_1": "2 puncte pentru numirea actelor cu rol de constituție, precizate în sursa B",
      "exercitiul_2": "2 puncte pentru precizarea secolului la care se referă sursa A",
      "exercitiul_3": "câte 3 puncte pentru menţionarea fiecăruia dintre cele două Principate Române, precizate atât în sursa A, cât şi în sursa B (3px2=6p)",
      "exercitiul_4": "3 puncte pentru scrierea, pe foaia de examen, a literei B, corespunzătoare sursei care susţine că Principatele ajung sub stăpânire rusă în urma războiului ruso-otoman",
      "exercitiul_5": "7 puncte pentru scrierea, din sursa A, a oricăror două informaţii care se află într-o relaţie cauză-efect, precizând rolul fiecăreia dintre aceste informaţii (cauză, respectiv efect)",
      "exercitiul_6": "câte 1 punct pentru menţionarea oricăror două fapte istorice prin care statul român se implică în relațiile internaționale din a doua jumătate a secolului al XIX-lea (1px2=2p) câte 2 puncte pentru prezentarea fiecăruia dintre faptele istorice menţionate (2px2=4p)",
      "exercitiul_7": "4 puncte pentru menţionarea oricărei asemănări între două acțiuni la care participă România alături de mari alianțe din secolul al XX-lea"
    }
  },
  "subiectul_2": {
    "subiect": {
      "enunt": "Citiți, cu atenție, sursa de mai jos: „Mica Înțelegere a fost creată din necesitatea resimțită de România, Cehoslovacia și Iugoslavia de a-și apăra propria securitate. [...] Înțelegerea consta în trei înțelegeri bilaterale – Iugoslavia cu Cehoslovacia (semnată la 14 august 1920), România cu Cehoslovacia (23 aprilie 1921) și România cu Iugoslavia (7 iunie 1921) [...]. Caracterul defensiv al Micii Înțelegeri a fost pus în evidență prin sprijinirea consecventă de către aceasta a dezarmării și a înțelegerilor internaționale pentru scoaterea în afara legii a războiului ca mijloc de reglementare a diferendelor. [...] Una dintre principalele rațiuni ale creării Micii Înțelegerii a fost în primul rând aceea de a arăta Marilor Puteri că națiunile Europei Centrale se pot ocupa de propriile lor probleme și că nu vor tolera să fie în continuare doar simple obiecte de târguială între alții. [...] Membrii Micii Întelegeri au pus sub semnul întrebării ideea că Marile Puteri ar putea dispune în problemele Europei de Est fără a-i consulta. [...] Mica Înțelegere n-a reușit să dobândească unitatea necesară [...]. La întâlniri ale miniștrilor de Externe ai Înțelegerii [...] Titulescu și-a exprimat îngrijorarea față de absența unor puternice legături între cei trei aliați [...]. Drept rezultat al unei intense activități desfășurate de către N. Titulescu, E. Beneš [...] și B. Jevtić [...], așa-numitul Pact de Organizare al Micii Înțelegeri a fost elaborat și aprobat la 16 februarie 193",
      "exercitiul_3": "Acesta prevedea transformarea slabei alianțe existente într-o comunitate unită, având propria sa personalitate legală distinctă. El stabilea că, din acel moment, fiecare tratat politic și fiecare înțelegere economică având o semnificație politică, încheiate de unul dintre membrii comunității, trebuia să aibă aprobarea unanimă a celor trei parteneri.‟ (K. Hitchins, România 1866-1947) Pornind de la această sursă, răspundeți la următoarele cerințe: Menționați o înțelegere bilaterală a României și anul semnării acesteia, la care se referă sursa dată.",
      "exercitiul_1": "Numiți ministrul de externe al României precizat în sursa dată.",
      "exercitiul_2": "Precizați, pe baza sursei date, o informație referitoare la caracterul defensiv al Micii Înțelegeri.",
      "exercitiul_4": "Menționați, din sursa dată, două informații referitoare la atitudinea Micii Înțelegeri față de Marile Puteri.",
      "exercitiul_5": "Formulați, pe baza sursei date, un punct de vedere referitor la Pactul de Organizare al Micii Înțelegeri semnat în 1933, susținându-l cu două informații selectate din sursă.",
      "exercitiul_6": "Argumentați, printr-un fapt istoric relevant, afirmația conform căreia practicile politice democratice sunt aplicate în statul român, în prima jumătate a secolului al XX-lea. (Se punctează prezentarea unui fapt istoric relevant și utilizarea conectorilor care exprimă cauzalitatea și concluzia.)"
    },
    "barem": {
      "exercitiul_1": "2 puncte pentru numirea ministrului de externe al României precizat în sursa dată",
      "exercitiul_2": "2 puncte pentru precizarea, pe baza sursei date, a oricărei informații referitoare la caracterul defensiv al Micii Înțelegeri",
      "exercitiul_3": "câte 3 puncte pentru menţionarea oricărei înțelegeri bilaterale a României și a anului semnării acesteia, la care se referă sursa dată (3px2=6p)",
      "exercitiul_4": "câte 3 puncte pentru menţionarea, din sursa dată, a oricăror două informaţii referitoare la atitudinea Micii Înțelegeri față de Marile Puteri (3px2=6p)",
      "exercitiul_5": "4 puncte pentru formularea, pe baza sursei date, a oricărui punct de vedere referitor la Pactul de Organizare al Micii Înțelegeri semnat în 1933 câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercitiul_6": "4 puncte pentru argumentarea afirmaţiei date prin prezentarea oricărui fapt istoric relevant și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre instituțiile centrale din spațiul românesc în secolele al XV-lea – al XVIII-lea, având în vedere: - precizarea unei instituții centrale din spațiul românesc în secolul al XV-lea și menționarea a două caracteristici ale acesteia; - prezentarea unui fapt istoric referitor la implicarea unei instituții centrale din spațiul românesc în conflicte militare din secolul al XVI-lea; - menţionarea a două acțiuni diplomatice în care este implicat reprezentantul unei instituții centrale din spațiul românesc în secolele al XVI-lea – al XVII-lea; - formularea unui punct de vedere referitor la evoluția unei instituții centrale din spațiul românesc în prima jumătate a secolului al XVIII-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărei instituții centrale din spațiul românesc în secolul al XV-lea câte 3 puncte pentru menţionarea oricăror două caracteristici ale instituției precizate (3px2=6p) - 2 puncte pentru menţionarea oricărui fapt istoric referitor la implicarea unei instituții centrale din spațiul românesc în conflicte militare din secolul al XVI-lea 3 puncte pentru prezentarea faptului istoric menţionat, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la faptul istoric menţionat - câte 3 puncte pentru menţionarea oricăror două acțiuni diplomatice în care este implicat reprezentantul unei instituții centrale din spațiul românesc în secolele al XVI-lea – al XVII-lea (3px2=6p) - 1 punct pentru formularea oricărui punct de vedere referitor la evoluția unei instituții centrale din spațiul românesc în prima jumătate a secolului al XVIII-lea 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant și utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea textului (introducere - cuprins - concluzie) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}