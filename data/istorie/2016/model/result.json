{
  "subiectul_1": {
    "sursa": "A. „[...] La 15/27 iunie 1876 M. Kogălniceanu înaintează Porţii şi puterilor garante un memoriu cu «şapte revendicări» ale României faţă de Poartă în conformitate cu vechile capitulaţii şi tratate a căror acceptare ar fi dus, de fapt, la recunoaşterea independenţei României. Deoarece Poarta a refuzat să le îndeplinească, M. Kogălniceanu era hotărât să împingă România în război. Pentru a pregăti terenul, el trimite la 20 iulie 1876 o notă agenţilor diplomatici români acreditaţi pe lângă puterile garante, în care acuză Turcia de ororile săvârşite în Balcani. [...] Respingerea acestor doleanțe [...] o fac să se orienteze spre o înțelegere și cooperare cu Rusia. [...] A fost necesară încheierea unei Convenţii care s-a iscălit la Bucureşti, la 4 aprilie 1877, de către ministrul de externe român, Mihail Kogălniceanu, și baronul Dimitri Stuart, agent diplomatic și consul general al Rusiei în România. În primul articol al Convenției se preciza că toate cheltuielile privind trecerea și trebuințele armatei ruse cad în sarcina guvernului imperial. Rusia se obliga de a respecta drepturile politice ale statului român și «a menține și a apăra integritatea actuală a României» (art. II).” (N. Ciachir, Marile Puteri şi România) B. „Luând cuvântul în Senat la 7/19 mai 1877, domnitorul Carol I constata că românii au fost provocați și atacați pe teritoriul propriu de turci, exprimându-și convingerea că armata română va ști să dea replica necesară. În aceeași zi, [...] Consiliul de Miniștri, întrunit sub conducerea domnitorului, a analizat oportunitatea proclamării independenței [...]. În aceste condiții, la 9/21 mai 1877, Parlamentul s-a întrunit în ședință extraordinară. [...] Deputatul Nicolae Fleva a adresat o interpelare, solicitând guvernului să răspundă dacă a adus la cunoștința Puterilor Garante ruperea relațiilor de dependență față de Poartă [...]. Răspunzând, ministrul Afacerilor Străine, Mihail Kogălniceanu, a declarat: «[...] Suntem independenți; suntem o națiune de sine stătătoare [...]». După dezbateri, Adunarea Deputaților a votat următoarea moțiune: «Camera, mulțumită de explicările guvernului [...], ia act că răsbelul între România și Turcia, că ruperea legăturilor noastre cu Poarta și independența absolută a României au primit consacrarea lor oficială.» [...] O moțiune cu un conținut identic a fost adoptată, în aceeași zi, și de Senat, în unanimitate. [...] Astfel, 9 mai a devenit ziua Independenței de stat a României. Moțiunile adoptate nu aveau caracterul unor legi [...]. Ele exprimau voința Reprezentanței Naționale, adică a poporului român. ” (I. Scurtu, Istoria românilor în timpul celor patru regi. Carol I)",
    "cerința": {
      "exercițiul_1": "Numiţi documentul semnat la București în 1877, precizat în sursa A.",
      "exercițiul_2": "Precizaţi, din sursa B, o informație referitoare la domnitorul Carol I.",
      "exercițiul_3": "Menţionaţi personalitatea politică și un spațiu istoric, precizate atât sursa A, cât şi în sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că proclamarea independenței a fost votată în ambele camere ale Parlamentului.",
      "exercițiul_5": "Scrieţi o relaţie cauză-efect stabilită între două informaţii selectate din sursa A, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi două măsuri adoptate în plan intern pentru consolidarea statului român modern, anterioare evenimentelor descrise în sursa A.",
      "exercițiul_7": "Menţionaţi o asemănare între proiectele politice referitoare la statul român modern, elaborate în prima jumătate a secolului al XIX-lea."
    },
    "barem": {
      "exercițiul_1": "2 puncte pentru numirea documentului semnat la București în 1877, precizat în sursa A",
      "exercițiul_2": "2 puncte pentru precizarea, din sursa B, a oricărei informaţii referitoare la domnitorul Carol I",
      "exercițiul_3": "câte 3 puncte pentru menţionarea personalității politice și a oricărui spațiu istoric, precizate atât sursa A, cât şi în sursa B (3px2=6p)",
      "exercițiul_4": "3 puncte pentru scrierea, pe foaia de examen, a literei B, corespunzătoare sursei care susţine că proclamarea independenței a fost votată în ambele camere ale Parlamentului",
      "exercițiul_5": "7 puncte pentru scrierea oricărei relaţii cauză-efect stabilită între două informaţii selectate din sursa A, precizând rolul fiecăreia dintre aceste informaţii (cauză, respectiv efect)",
      "exercițiul_6": "câte 1 punct pentru menţionarea oricăror două măsuri adoptate în plan intern pentru consolidarea statului român modern, anterioare evenimentelor descrise în sursa A (1px2=2p) câte 2 puncte pentru prezentarea fiecăreia dintre măsurile menţionate (2px2=4p)",
      "exercițiul_7": "4 puncte pentru menţionarea oricărei asemănări între proiectele politice referitoare la statul român modern, elaborate în prima jumătate a secolului al XIX-lea"
    }
  },
  "subiectul_2": {
    "sursa": "„[...] Regele era elementul-cheie al vieții politice. Potrivit noii Constituții din 1923, el păstra puteri considerabile. Putea să-și aleagă miniștrii chiar și din afara Parlamentului și putea să-i demită [...], dar tradiția îl obliga să ia în considerare dorințele partidului majoritar din Parlament. Prim-ministrul și ceilalți membri ai guvernului trebuiau, în principiu, să coopereze cu Parlamentul [...]. Constituția asigura de asemenea Regelui puteri legislative lărgite. Avea autoritatea de a sancționa toate legile, dar acesta nu și-a exercitat niciodată dreptul de veto față de o lege trecută prin Parlament. [...] Regele avea autoritatea de a negocia și de a încheia tratate de alianță, dar ele nu erau valabile până când nu erau ratificate de Parlament, numai acesta din urmă având dreptul de a declara război și de a face pace. Toate limitările legale au fost respectate de către un monarh constituțional așa cum a fost Ferdinand. [...] Sistemul judecătoresc, care, potrivit Constituției din 1923, era o ramură coordonată de guvern, dar separată de acesta, a continuat să acționeze doar ca un modest factor de control al ramurilor executivă și legislativă. [...] Constituția oferea judecătorilor o mare putere potențială, întrucât permitea revizuirea judecătorească a actelor Executivului – în special ale aparatului administrativ -, ca și ale Legislativului. Un cetățean care credea că drepturile sale constituționale fuseseră încălcate putea să înainteze plângerea Curții de Apel din județul său, iar Curtea putea să găsească reclamația justificată și să declare actul în discuție ilegal. [...] Constituția din 1923 dădea Curții de Casație – cea mai înaltă instanță a țării – autoritatea exclusivă de a constata constituționalitatea legilor. ‟ (K. Hitchins, România 1866-1947)",
    "cerința": {
      "exercițiul_1": "Numiți instituția care ratifică tratatele de alianță, precizată în sursa dată.",
      "exercițiul_2": "Precizați secolul la care se referă sursa dată.",
      "exercițiul_3": "Menționați regele României și legea fundamentală a statului, la care se referă sursa dată.",
      "exercițiul_4": "Menționați, din sursa dată, două informații referitoare la atribuțiile regelui.",
      "exercițiul_5": "Formulați, pe baza sursei date, un punct de vedere referitor la puterea judecătorească, susținându-l cu două informații selectate din sursă.",
      "exercițiul_6": "Argumentați, printr-un fapt istoric relevant, afirmația conform căreia practicile politice totalitare sunt o caracteristică a vieții politice din România postbelică. (Se punctează prezentarea unui fapt istoric relevant și utilizarea conectorilor care exprimă cauzalitatea și concluzia.)"
    },
    "barem": {
      "exercițiul_1": "2 puncte pentru numirea instituției care ratifică tratatele de alianță, precizată în sursa dată",
      "exercițiul_2": "2 puncte pentru precizarea secolului la care se referă sursa dată",
      "exercițiul_3": "câte 3 puncte pentru menţionarea regelui României și a legii fundamentale a statului, la care se referă sursa dată (3px2=6p)",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la atribuțiile regelui (3px2=6p)",
      "exercițiul_5": "4 puncte pentru formularea, pe baza sursei date, a oricărui punct de vedere referitor la puterea judecătorească câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercițiul_6": "4 puncte pentru argumentarea afirmaţiei date prin prezentarea oricărui fapt istoric relevant și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Probă scrisă la istorie Model Barem de evaluare şi de notare Pagina 1 din 2 Ministerul Educaţiei şi Cercetării Ştiinţifice Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre autonomii locale și instituții centrale din spațiul românesc în secolele al IX-lea – al XVI-lea, având în vedere: - precizarea unei autonomii locale din spațiul românesc din secolele al IX-lea – al XIV-lea și menționarea a două caracteristici ale acesteia; - prezentarea unui fapt istoric referitor la implicarea unei instituții centrale din spațiul românesc în diplomația din secolul al XIV-lea; - menţionarea a două conflicte militare în care sunt implicați reprezentanți ai unei instituții centrale din spațiul românesc din secolul al XV-lea; - formularea unui punct de vedere referitor la atitudinea reprezentantului unei instituții centrale din spațiul românesc față de relațiile internaționale din secolul al XVI-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărei autonomii locale din spațiul românesc din secolele al IX-lea – al XIV-lea câte 3 puncte pentru menţionarea oricăror două caracteristici ale autonomiei locale precizate (3px2=6p) - 2 puncte pentru menţionarea oricărui fapt istoric referitor la implicarea unei instituții centrale din spațiul românesc în diplomația din secolul al XIV-lea 3 puncte pentru prezentarea faptului istoric menţionat, prin evidenţierea relaţiei istorice de cauzalitate şi utilizarea unui exemplu/a unei caracteristici 1 punct pentru utilizarea doar a unui exemplu/a unei caracteristici referitoare la faptul istoric menţionat - câte 3 puncte pentru menţionarea oricăror două conflicte militare în care sunt implicați reprezentanți ai unei instituții centrale din spațiul românesc din secolul al XV-lea (3px2=6p) - 1 punct pentru formularea oricărui punct de vedere referitor la atitudinea reprezentantului unei instituții centrale din spațiul românesc față de relațiile internaționale din secolul al XVI-lea 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant și utilizarea conectorilor care exprimă cauzalitatea (deoarece, pentru că etc.) şi concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice - 1 punct pentru respectarea limitei de spaţiu"
  }
}