{
  "subiectul_1": {
    "sursa": "A. „În linii generale secolul al XVII-lea moștenește instituțiile secolului precedent, le sporește chiar, dar mai cu seamă le precizează și le diversifică […]. Se fixează mai riguros atribuțiile dregătorilor, fără ca să se ajungă la o delimitare absolută a acestora. […] Începând cu epoca lui Bethlen, Matei Basarab şi Vasile Lupu, instituțiile câştigă în consistenţă şi eficienţă, funcţionalitatea acestora exercitându-se pe verticală, dinspre instituţia centrală spre cea locală. În secolul al XVII-lea instituţiile centrale, domnul, Sfatul domnesc, Marea Adunare a Ţării în Moldova şi Ţara Românească, respectiv principele, Consiliul princiar şi Dieta în Transilvania, nu înregistrează modificări esenţiale. Domnii şi principii sunt aleşi de Stările privilegiate în momentele de mai mare libertate de mişcare sau numiţi direct de Imperiul Otoman; şi unii şi ceilalţi aveau nevoie de confirmarea puterii suzerane. […] În secolul al XVII-lea, Sfatul domnesc primeşte o nouă organizare, astfel că în afara Sfatului restrâns, alcătuit de mari dregători, funcţionează şi un Sfat mai larg, cunoscut în vremea lui Dimitrie Cantemir sub numele de divan. În acest secol Sfatul domnesc câştigă atributele unui Sfat al ţării, îndeplinind serviciile de ordin public.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) B. „Introducerea regimului fanariot în Moldova şi Ţara Românească a fost replica Porţii la situaţia internaţională ivită […] prin înlăturarea Imperiului Otoman din Europa Centrală. […] În 1711 în Moldova şi în 1716 în Ţara Românească, Nicolae Mavrocordat […] a fost chemat să inaugureze noua epocă fanariotă. […] Domnii sunt numiţi direct de Poartă, din rândul familiilor influente, Mavrocordat, Ipsilanti, dar şi dintre români, fără asentimentul ţării […]. Perioadele de domnie sunt scurte, cu unele excepţii, domnii fiind degradaţi la nivelul unor funcţionari ai Porţii, schimbaţi dintr-o ţară în alta. Pentru că sunt lipsiţi de iniţiativă în politica externă, ei ajung executorii fideli ai însărcinărilor otomane în raport cu marile puteri. Acest statut antrenează şi declinul puterii militare care se reduce la o gardă domnească chemată să asigure ordinea internă. […] Limitările puterii centrale şi presiunea otomană, deşi deosebit de grave, nu anulează autonomia ţărilor. Amestecul în viaţa internă a celor două ţări este însă vizibil întrucât Poarta se implică prin poruncile sale în conducerea efectivă, estompând atributele domneşti sau iniţiind măsuri de organizare social- politică.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României)",
    "cerința": {
      "exercițiul_1": "Numiţi domnitorul precizat în sursa B.",
      "exercițiul_2": "Precizaţi, din sursa A, o informație referitoare la Sfatul domnesc.",
      "exercițiul_3": "Menţionaţi două spații istorice precizate atât în sursa A, cât și în sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că puterea suzerană trebuia să confirme atât domnitorii și principii aleși, cât și pe cei numiți.",
      "exercițiul_5": "Scrieţi o relaţie cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi două proiecte politice referitoare la statul român modern elaborate în perioada regimului politic la care se referă sursa B.",
      "exercițiul_7": "Menţionaţi o prevedere a legii fundamentale adoptată în statul român în 1866."
    },
    "barem": {
      "exercițiul_1": "2 puncte pentru răspunsul: Nicolae Mavrocordat Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: în secolul al XVII-lea, Sfatul domnesc primeşte o nouă organizare, în timpul lui Dimitrie Cantemir Sfatul Domnesc îndeplinește serviciile de ordin public etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: Țara Românească, Moldova sau Țara Românească/Moldova, Imperiul Otoman Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei A",
      "exercițiul_5": "7 puncte pentru scrierea oricărei relații cauză-efect stabilită între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemple: Cauză: Pentru că sunt lipsiţi de iniţiativă în politica externă și efect: ei ajung executorii fideli ai însărcinărilor otomane în raport cu marile puteri SAU Cauză: întrucât Poarta se implică prin poruncile sale în conducerea efectivă, estompând atributele domneşti sau iniţiind măsuri de organizare social-politică și efect Amestecul în viaţa internă a celor două ţări este însă vizibil etc.",
      "exercițiul_6": "câte 1 punct pentru menționarea oricăror două proiecte politice referitoare la statul român modern elaborate în perioada regimului politic la care se referă sursa B (1px2=2p) Exemple: memoriul boierilor români înaintat în Cadrul Congresului de la Focșani din 1772, memoriul boierilor români din 1791, programul revoluției lui Tudor Vladimirescu etc. câte 2 puncte pentru prezentarea fiecărui proiect politic menționat - o scurtă expunere în care sunt precizate două informații referitoare la proiectul politic (2px2=4p)",
      "exercițiul_7": "4 puncte pentru menţionarea oricărei prevederi a legii fundamentale adoptată în statul român în 1866 Exemple: puterea legislativă este exercitată colectiv de către domn și Parlament, sistemul de vot este unul cenzitar etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„Sultanul Mehmed II cere Moldovei să-i recunoască suzeranitatea şi să-i plătească tribut. Domnul, Petru Aron, [...] se supune și acceptă totodată să deschidă Cetatea Albă – portul Moldovei la mare – negustorilor turci. Prea grabnicei supuneri faţă de turci i se opune însă Ştefan [cel Mare], venit la tron după o îndelungată perioadă de lupte pentru domnie [...] în cursul căreia regatele Poloniei şi Ungariei interveniseră din plin în treburile interne ale Moldovei. [...] Împotriva acestor două state foloseşte chiar armele, atunci când ele trec la acţiuni militare contra Moldovei. Aşa se întâmplă în decembrie 1467 la Baia, unde ajunsese Matei Corvin [regele Ungariei] în înaintarea sa în Moldova cu intenţia de a-l înlătura pe Ștefan [...]. Victoria lui Ștefan n-a fost completă la Baia din cauza trădării mai multor boieri. [...] Intervenţia lui Ștefan în războiul antiotoman începe prin încercarea de a smulge Ţara Românească de sub controlul Porţii şi a o reintegra în frontul antiotoman. După 1469 se află în conflict cu Radu cel Frumos până în 1473, când Ştefan îl alungă pe Radu de pe tron [...]. Radu revine însă cu sprijin turcesc. Revine şi Ştefan în anul următor, alungându-l din nou pe Radu, pedepsind boierii potrivnici lui şi intrând practic în conflict direct cu turcii. În iarna lui 1474/1475 o mare armată otomană de aproximativ 120 000 de oameni (după surse moldovene), condusă de Soliman Paşa [...] pătrunde în Moldova pentru a restabili dominaţia Porţii la Dunăre. Ştefan o aşteaptă lângă Vaslui, practicând tactica pământului pârjolit, ceea ce îi obligă pe turci să înainteze în căutarea hranei pentru oameni şi animale exact spre locul stabilit de Ştefan, la confluenţa Racovei cu Bârladul, care nu îngăduia decât o restrânsă desfăşurare de forţe. Atrase în lunca Bârladului, trupele turceşti sunt surprinse de cavaleria şi pedestraşii lui Ştefan, lovite de tunurile moldovenilor, şi mulţi turci cad dezorientaţi şi împotmoliţi în mlaştini. Urmărirea celor retraşi a fost la fel de cumplită, bătălia transformându-se într-o mare victorie, cea mai însemnată din istoria luptelor românilor cu turcii.” (I. Bulei, O istorie a românilor)",
    "cerința": {
      "exercițiul_1": "Numiţi „portul Moldovei la mare‟, precizat în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi lupta din 1467 și o caracteristică a acesteia la care se referă sursa dată.",
      "exercițiul_4": "Menţionaţi, din sursa dată, două informaţii referitoare la Petru Aron.",
      "exercițiul_5": "Formulaţi, pe baza sursei date, un punct de vedere referitor la lupta de la Vaslui, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia în secolele al XII-lea – al XIII-lea au loc modificări instituționale în spațiul românesc intracarpatic. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru răspunsul: Cetatea Albă Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XV-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: lupta de la Baia/Baia 3 puncte pentru menționarea oricărei caracteristici a acesteia Exemple: este implicat Matei Corvin, regele Ungariei, victoria lui Ștefan n-a fost completă la Baia din cauza trădării mai multor boieri etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menţionarea, din sursa dată, a oricăror două informații referitoare la Petru Aron (3px2=6p) Exemple: Petru Aron acceptă să recunoască suzeranitatea şi să plătească tribut Imperiului Otoman, Domnul, Petru Aron, [...], acceptă totodată să deschidă Cetatea Albă – portul Moldovei la mare – negustorilor turci, Stefan cel Mare se opune acțiunilor lui Petru Aron etc. Probă scrisă la istorie Test 8 Barem de evaluare şi de notare Pagina 1 din 2 Ministerul Educaţiei și Cercetării Centrul Naţional de Evaluare şi Examinare Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la lupta de la Vaslui câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemple: Stefan cel Mare utilizează strategii diverse pentru organizarea luptei de la Vaslui. Informațiile care susțin punctul de vedere sunt: Ştefan o aşteaptă lângă Vaslui, practicând tactica pământului pârjolit, ceea ce îi obligă pe turci să înainteze în căutarea hranei pentru oameni şi animale exact spre locul stabilit de Ştefan, la confluenţa Racovei cu Bârladul, care nu îngăduia decât o restrânsă desfăşurare de forţe și Atrase în lunca Bârladului, trupele turceşti sunt surprinse de cavaleria şi pedestraşii lui Ştefan, lovite de tunurile moldovenilor, şi mulţi turci cad dezorientaţi şi împotmoliţi în mlaştini SAU În lupta de la Vaslui trupele otomane sunt înfrânte. Informațiile care susțin punctul de vedere sunt: Atrase în lunca Bârladului, trupele turceşti sunt surprinse de cavaleria şi pedestraşii lui Ştefan, lovite de tunurile moldovenilor, şi mulţi turci cad dezorientaţi şi împotmoliţi în mlaştini și Urmărirea celor retraşi a fost la fel de cumplită, bătălia transformându-se într-o mare victorie, cea mai însemnată din istoria luptelor românilor cu turcii etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: evoluția de la principat la voievodat, organizarea politică a voievodatului Transilvaniei etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre evoluția politică a României în secolul al XX-lea, având în vedere: - menţionarea celor două constituții adoptate în România, în primele patru decenii ale secolului al XX-lea și a câte unei prevederi a fiecăreia dintre acestea; - prezentarea unei asemănări între prevederile legilor fundamentale ale României, adoptate în 1948, respectiv în 1952; - precizarea constituției adoptată în România în deceniul șapte al secolului al XX-lea; - formularea unui punct de vedere referitor la organizarea politică a României în ultimul deceniu al secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - Câte 3 puncte pentru menționarea fiecărei constituții adoptate în România, în primele patru decenii ale secolului al XX-lea (Constituția din 1923 și Constituția din 1938) (3px2=6p) Câte 3 puncte pentru menționarea oricărei prevederi a fiecăreia dintre acestea (de exemplu: egalitatea în fața legilor/puterea executivă este încredințată regelui și regele este „capul statului”/inițiativa legilor aparține regelui etc.) (3px2=6p) - 2 puncte pentru menţionarea oricărei asemănări între prevederile legilor fundamentale ale României, adoptate în 1948, respectiv în 1952 (de exemplu: au dus la consolidarea regimului comunist, Marea Adunare Națională era recunoscută drept instituție supremă în stat etc.) 3 puncte pentru prezentarea asemănării menționate - o scurtă expunere în care sunt precizate două informații referitoare la asemănarea menționată și se utilizează relația cauză-efect 1 punct pentru precizarea doar a unei informații referitoare la asemănarea menționată - 2 puncte pentru precizarea Constituției din 1965 - 1 punct pentru formularea oricărui punct de vedere referitor la organizarea politică a României în ultimul deceniu al secolului al XX-lea (de exemplu: Organizarea politică a României în ultimul deceniu al secolului al XX-lea a fost reglementată prin adoptarea unei noi legi fundamentale., Organizarea politică a României în ultimul deceniu al secolului al XX-lea reflectă existența regimului democrat. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}