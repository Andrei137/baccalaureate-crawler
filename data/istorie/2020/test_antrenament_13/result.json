{
  "subiectul_1": {
    "sursa": "A. „Pe 21 august 1968, Armata Roşie şi armatele auxiliare ale Tratatului de la Varşovia invadează Cehoslovacia şi ocupă Praga fără să întâmpine vreo rezistenţă armată, populaţia respectând consemnele date de partid. […] Dar, chiar dacă operaţiunea militară este o reuşită, ea se soldează rapid pe plan politic şi psihologic cu un eşec usturător. Sovieticii credeau că vor putea reedita la Praga scenariul pe care îl folosiseră cu succes la Budapesta, în 1956, şi că-i vor determina pe neostaliniştii partidului să apeleze la ajutorul «marelui frate» pentru reinstaurarea «legalităţii socialiste». […] Evenimentele din vara lui 1968, i-au pus în multe privinţe pe picior greşit pe conducătorii sovietici şi pe aliaţii lor conservatori şi neostalinişti din democraţiile populare din Europa de Est. Într-adevăr, coeziunea blocului socialist chiar dacă a fost restabilită încă o dată […] prin intervenţia blindatelor, a dat semne îngrijorătoare de şubrezire. […] România nu a participat la «strunirea» promotorilor «Primăverii de la Praga» şi a condamnat iniţiativa aliaţilor săi.” (S. Berstein, P. Milza, Istoria Europei) B. „Între Bucureşti şi Moscova a început o confruntare din cauza planificării economice în CAER [Consiliul de Ajutor Economic Reciproc], ferm respinsă de echipa lui Gheorghe Gheorghiu-Dej, care invoca tot mai des independenţa şi suveranitatea statelor socialiste, singurele în măsură să decidă asupra direcţiilor de dezvoltare a economiei. […] «Liberalizarea» internă […] avea să vină o dată cu noua fază a conflictului cu Moscova. Pretextul l-a oferit publicarea în revista Universităţii din Moscova a unui studiu semnat de E. B. Valev, care propunea crearea unui complex economic internaţional […]. «Contribuţia» românească avea să fie cea mai importantă […] Planul Valev a fost denunţat în termeni viguroşi în revista «Viaţa economică», fiind prezentat ca un atentat la independenţa şi integritatea țării. În contextul favorabil creat de conflictul dintre Moscova şi Beijing, PMR şi-a afirmat poziţia independentă în «Declaraţia cu privire la poziţia Partidului Muncitoresc Român în problemele mişcării comuniste şi muncitoreşti internaţionale». […] Declaraţia afirma dreptul la independenţă al fiecărui Partid Comunist (muncitoresc), egalitatea în drepturi a acelor partide şi neamestecul în afacerile interne, ca principii de bază ale relaţiilor din cadrul mişcării comuniste şi muncitoreşti internaţionale.” (F. Constantiniu, O istorie sinceră a poporului român)",
    "cerința": {
      "exercițiul_1": "Numiţi o formațiune politică precizată în sursa B.",
      "exercițiul_2": "Precizaţi, din sursa A, o informație referitoare la Armata Roșie.",
      "exercițiul_3": "Menţionaţi câte un spațiu istoric precizat în sursa A, respectiv în sursa B.",
      "exercițiul_4": "Scrieţi, pe foaia de examen, litera corespunzătoare sursei care susține că în cadrul blocului socialist coeziunea a fost restabilită.",
      "exercițiul_5": "Scrieţi o relaţie cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi alte două practici politice totalitare utilizate de statul român, în afara celor la care se referă sursele A și B.",
      "exercițiul_7": "Menţionaţi un principiu politic consacrat prin legea fundamentală adoptată de statul român în",
      "exercițiul_1991": "4 puncte Probă scrisă la istorie Test 13 Pagina 1 din 2 Ministerul Educaţiei și Cercetării Centrul Naţional de Evaluare şi Examinare"
    },
    "barem": {
      "exercițiul_1": "2 puncte pentru oricare dintre răspunsurile: Partidului Muncitoresc Român/PMR, Partidul Comunist Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: Pe 21 august 1968, Armata Roşie şi armatele auxiliare ale Tratatului de la Varşovia invadează Cehoslovacia, Armata Roșie participă la ocuparea orașului Praga etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: Varșovia/Cehoslovacia/Praga/Budapesta/Europa de Est/România, București/Moscova/Beijing Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei A",
      "exercițiul_5": "7 puncte pentru scrierea oricărei relații cauză-efect stabilită între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemplu: Cauză: din cauza planificării economice în CAER [Consiliul de Ajutor Economic Reciproc] și efect: Între Bucureşti şi Moscova a început o confruntare etc.",
      "exercițiul_6": "câte 1 punct pentru menționarea oricăror alte două practici politice totalitare utilizate de statul român, în afara celor la care se referă sursele A și B (1px2=2p) Exemplu: cenzura, cultul personalității etc. câte 2 puncte pentru prezentarea fiecărei practici politice menționate - o scurtă expunere în care sunt precizate două informații referitoare la practica politică (2px2=4p)",
      "exercițiul_7": "4 puncte pentru menţionarea oricărui principiu politic consacrat prin legea fundamentală adoptată de statul român în 1991 Exemplu: separarea puterilor în stat etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„[…] În vremea aceasta se pregătea să intre însă în Muntenia o mare armată turcă, în frunte cu Soliman […], care avea poruncă strașnică de la sultan [...] să aducă Moldova din nou sub ascultarea Porții. [Sultanul] Mahomed al II-lea avea într-adevăr motive puternice să se teamă de acțiunea lui Ștefan. Acesta, odată tronul consolidat, nu numai că refuzase să mai plătească tribut, dar prin campaniile sale repetate în Țara Românească arăta că vrea să scoată și această țară din zona de influență otomană. Apoi, nu se putea uita nici faptul că domnul Moldovei cucerise Chilia, această cetate pe care Mahomed al II-lea ar fi vrut-o pentru sine. […] În august 1474 Soliman era la Sofia; după ce își strânse toată oastea și făcu pregătirile necesare porni înspre Dunăre. Abia la sfârșitul lui decembrie sau în primele zile ale lui ianuarie 1475 pătrunse în Moldova. […] După obiceiul cel vechi, Ştefan a poruncit să se facă pustiu în faţa duşmanului. Locuitorii satelor de pe drumul pe care înainta Soliman şi-au părăsit locuinţele, ascunzând vite, grâne, nutreţ, tot ce aveau. «Ce nu s-a putut ascunde, a trebuit să fie ars, fiecare şi-a ars propria casă», spune un izvor contemporan. […] Pe de altă parte, Ştefan a căutat un loc potrivit de luptă care să nu permită desfăşurarea tuturor forţelor lui Soliman, mult superioare ca număr, şi în acelaşi timp să favorizeze mişcările proprii. Un asemenea loc era în faţa oraşului Vaslui [...]. Terenul mlăştinos, mărginit de păduri, corespundea de minune intenţiilor lui Ştefan. Aici s-a şi dat lupta. În ziua de 10 ianuarie 1475, într-o marţi, se lăsase o negură deasă care favoriza în gradul cel mai înalt atacul pentru cei care ştiau locurile şi, dimpotrivă, încurca pe străinii necunoscători. Profitând de acest fapt, Ştefan a început lupta. […] Ştefan s-a aruncat el însuşi în mijlocul bătăliei de la Vaslui […] şi a determinat retragerea turcilor. […] Urmărirea a durat aproape patru zile […], «pe un mare noroi». Unii dintre fugari «s-au înecat în apa Siretului», alţii în Dunăre; pe mulţi i-a luat prizonieri.” (C. C. Giurescu, D. C. Giurescu, Istoria Românilor)",
    "cerința": {
      "exercițiul_1": "Numiţi bătălia antiotomană, precizată în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi domnitorul Moldovei și o acțiune desfășurată de acesta pentru pregătirea luptei din 1475, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la consecințele luptei din 1475.",
      "exercițiul_5": "Formulaţi, pe baza sursei date, un punct de vedere referitor la cauzele expediției militare organizate de otomani în Moldova, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia statul medieval Moldova se consolidează în secolul al XIV-lea prin acțiuni desfășurate în politica internă. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru răspunsul: bătălia de la Vaslui/Vaslui Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XV-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: Ștefan cel Mare 3 puncte pentru menționarea oricărei acțiuni desfășurată de acesta pentru pregătirea luptei din 1475 Exemplu: Ştefan a poruncit să se facă pustiu în faţa duşmanului etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menţionarea, din sursa dată, a oricăror două informații referitoare la consecințele luptei din 1475 (3px2=6p) Exemple: a determinat retragerea turcilor, Urmărirea a durat aproape patru zile […], «pe un mare noroi» etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la cauzele expediției militare organizate de otomani în Moldova câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Probă scrisă la istorie Test 13 Barem de evaluare şi de notare Pagina 1 din 2 Ministerul Educaţiei și Cercetării Centrul Naţional de Politici și Evaluare în Educație Exemplu: Acțiunile desfășurate de Ștefan cel Mare îi determină pe otomani să organizeze expediția militară în Moldova. Informațiile care susțin punctul de vedere sunt: Acesta, odată tronul consolidat, nu numai că refuzase să mai plătească tribut și prin campaniile sale repetate în Țara Românească arăta că vrea să scoată și această țară din zona de influență otomană etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: organizarea instituției politice centrale etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre constituirea și evoluția statului român, având în vedere: - precizarea unei cauze a elaborării proiectelor politice referitoare la statul român în secolul al XVIII-lea; - menţionarea a două proiecte politice referitoare la statul român, elaborate în 1848 și a câte unei caracteristici a fiecăruia dintre acestea; - prezentarea unui fapt istoric desfășurat în spațiul românesc în anul 1859; - formularea unui punct de vedere referitor la evoluția statului român în perioada 1864-1866 şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărei cauze a elaborării proiectelor politice referitoare la statul român în secolul al XVIII-lea (de exemplu: dorința modificării statutului internațional al Țărilor Române etc.) - câte 3 puncte pentru menționarea oricăror două proiecte politice referitoare la statul român, elaborate în 1848 (de exemplu: Prințipiile noastre pentru reformarea patriei, Proclamația de la Islaz etc.) (3px2=6p) câte 3 puncte pentru menționarea oricărei caracteristici a fiecăruia dintre acestea(de exemplu: prevede unirea Moldovei cu Țara Românească, solicită emanciparea și împroprietărirea țăranilor prin despăgubire etc.) (3px2=6p) - 2 puncte pentru menționarea oricărui fapt istoric desfășurat în spațiul românesc în anul 1859 (de exemplu: dubla alegere a lui Al. I. Cuza etc.) 3 puncte pentru prezentarea faptului istoric menționat - o scurtă expunere în care sunt precizate două informații referitoare la faptul istoric și se utilizează relația cauză-efect; 1 punct pentru precizarea doar a unei informații referitoare la faptul istoric - 1 punct pentru formularea oricărui punct de vedere referitor la evoluția statului român în perioada 1864-1866 (de exemplu: Evoluția statului român în perioada 1864-1866 se realizează prin acțiuni reformatoare desfășurate în plan intern. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}