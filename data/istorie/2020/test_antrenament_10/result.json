{
  "subiectul_1": {
    "sursa": "A. „Apelând la cele mai diverse modalități de expresie, umanismul țărilor române ilustrează [...] o tematică distinctă, filozofică, istoriografică şi juridică care echilibrează din punct de vedere cantitativ literatura religioasă. Îndeosebi istoriografia rămâne şi în a doua jumătate a secolului un gen amplu cultivat, întrucât, cantitativ şi calitativ, este principalul domeniu al activității intelectuale. Diversitatea genurilor la care aderă autorii (cronici, istorii, jurnale, memorii sau istorii în versuri) şi în mod special cultivarea acelora specifice istoriografiei umaniste [...] atestă o evoluție spre istoriografia modernă. Autorii secolului al XVII-lea, Grigore Ureche în Letopiseţul Ţării Moldovei, Miron Costin în De neamul moldovenilor şi stolnicul Constantin Cantacuzino în Istoria Ţării Româneşti, datorită dezvoltării ideilor perioadei precedente, așază istoria românilor pe fundalul originii sale latine. [...] Istoriografia românească exprimă argumentat şi la nivelul unei continuităţi remarcabile, de la Grigore Ureche şi Miron Costin la stolnicul Constantin Cantacuzino şi principele Moldovei, Dimitrie Cantemir, prin genuri proprii umanismului cu un corespunzător spirit critic, ideile originii comune latine a românilor, unității lor în spațiul Daciei de odinioară, susținute de o activă conştiinţă de sine.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) B. „Dimitrie Cantemir [...] vădea la începutul secolului al XVIII-lea preocupări concordante cu valorile preiluministe. În această sferă de interese a Iluminismului timpuriu se înscrie lucrarea geografică a învățatului principe, Descriptio Moldaviae, redactată în spiritul școlii germane de cunoaștere a statelor [...]; aceleiași sensibilități culturale îi aparține opera lui Johann Filstich, Tentamen Historiae Vallachicae, precum și lucrarea lui Köleséry consacrată mineritului din Transilvania, Auraria Romano Dacia (1717). Făcând cunoscute cercurilor științifice realitățile țărilor române, această pleiadă de cărturari evidențiază originea latină a românilor, expunând-o unor mai largi cercuri intelectuale europene. Dimitrie Cantemir, animat de ideea emancipării politice a țărilor române, consacră în Historia Moldo-Valachica și Hronicon a vechimii romano-moldo-vlahilor pagini semnificative despre latinitatea poporului român și a limbii sale, subliniind ideea apartenenței acestuia la aceeași civilizație [...]. Principele Moldovei continua, la nivelul unei savante argumentații, opțiunile umaniștilor din secolul al XVII-lea, conferind ideii de latinitate o formă doctrinară.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României)",
    "cerința": {
      "exercițiul_1": "Numiţi lucrarea scrisă de Constantin Cantacuzino, precizată în sursa A.",
      "exercițiul_2": "Precizaţi, din sursa B, o informație referitoare la poporul român.",
      "exercițiul_3": "Menţionaţi statul român și conducătorul acestuia la care se referă atât sursa A, cât și sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că opțiunile umaniștilor din secolul al XVII-lea sunt continuate în secolul următor.",
      "exercițiul_5": "Scrieţi o relaţie cauză-efect stabilită între două informaţii selectate din sursa A, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi două aspecte din secolul al XX-lea referitoare la romanitatea românilor.",
      "exercițiul_7": "Menţionaţi o caracteristică a izvoarelor istorice care susțin romanitatea românilor în secolul al XV-lea."
    },
    "barem": {
      "exercițiul_1": "2 puncte pentru răspunsul: Istoria Ţării Româneşti Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: Dimitrie Cantemir, animat de ideea emancipării politice a țărilor române, consacră în Historia Moldo-Valachica și Hronicon a vechimii româno-moldo- vlahilor pagini semnificative despre latinitatea poporului român, Dimitrie Cantemir subliniază apartenența acestuia la aceeași civilizație etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: Moldova, Dimitrie Cantemir Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei B",
      "exercițiul_5": "7 puncte pentru scrierea oricărei relații cauză-efect stabilită între două informații selectate din sursa A, precizând rolul fiecăreia dintre aceste informaţii (cauză, respectiv efect) Exemple: Cauză: întrucât, cantitativ şi calitativ, este principalul domeniu al activității intelectuale și efect: Îndeosebi istoriografia rămâne şi în a doua jumătate a secolului un gen amplu cultivat SAU Cauză: datorită dezvoltării ideilor perioadei precedente și efect: așază istoria românilor pe fundalul originii sale latine etc.",
      "exercițiul_6": "câte 1 punct pentru menționarea oricăror două aspecte din secolul al XX-lea referitoare la romanitatea românilor (1px2=2p) Exemple: latinitatea și continuitatea românilor sunt argumentate științific de către V. Pârvan/N. Iorga/Gh. I. Brătianu etc., este politizată în timpul regimului totalitar, abordarea acesteia a fost determinată de relațiile cu Uniunea Sovietică etc. câte 2 puncte pentru prezentarea fiecărei caracteristici menționate - o scurtă expunere în care sunt precizate două informații referitoare la caracteristică (2px2=4p)",
      "exercițiul_7": "4 puncte pentru menţionarea oricărei caracteristici a izvoarelor istorice care susțin romanitatea românilor în secolul al XV-lea Exemple: menționează latinitatea poporului român, menționează latinitatea limbii române etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„Est-europenii s-au opus dominaţiei sovietice încă de la începutul perioadei de ocupaţie [...]. Stalin i-a împiedicat pe principalii lideri politici din aceste ţări să i se împotrivească făţiş [...]. Îmblânzirea sistemului stalinist prin măsurile luate de Hruşciov i-a încurajat pe disidenţii est- europeni să acţioneze mai energic. [...] Sovieticii s-au văzut nevoiţi să accepte variantele naţionale de comunism. [...] Polonia şi Ungaria s-au folosit de această autonomie limitată pentru a dezvolta sisteme comuniste ceva mai moderate decât cel din Uniunea Sovietică. În România, Gheorghe Gheorghiu-Dej a urmat pe la sfârşitul anilor ’50 o reformă moderată similară celei din Ungaria. [...] După 1965, succesorul lui Gheorghe Gheorghiu-Dej, Nicolae Ceauşescu, a instituit un comunism mai rigid. Cehoslovacia a optat pentru depărtarea faţă de stalinism, la fel ca Ungaria şi Polonia şi, spre deosebire de România, s-a menţinut pe această direcţie. La sfârşitul deceniului al şaptelea, comuniştii cehoslovaci au început să aplice politici foarte asemănătoare cu cele ale lui Nagy în Ungaria. [...] Conducerea sovietică urmărea îndeaproape eforturile reformatoare ale lui Dubcek. URSS a anticipat că acest proces de liberalizare va duce la retragerea Cehoslovaciei din Pactul de la Varşovia. Deşi Dubcek s-a angajat să rămână fidel alianţei sovietice, conducerea URSS s-a arătat sceptică, iar la 20 august 1968, trupele sovietice au invadat în forţă Cehoslovacia. Toate statele comuniste din estul Europei, în afară de România, au fost de acord cu înăbuşirea «socialismului cu faţă umană» a lui Dubcek. Sovieticii l-au destituit pe Dubcek din funcţia de lider al partidului ceh [...]. În timpul crizei din Cehoslovacia, oficialităţile comuniste de la Moscova şi-au declarat oficial intenţia de a trimite trupe în ajutorul fiecărui stat semnatar al Pactului de la Varşovia, ori de câte ori vreun liberal ca Dubcek ameninţa să restaureze capitalismul.” (J. R. Barber, Istoria Europei moderne)",
    "cerința": {
      "exercițiul_1": "Numiţi un spațiu istoric precizat în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi un lider politic sovietic și o acțiune desfășurată de acesta, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la politica internă a liderilor români.",
      "exercițiul_5": "Formulaţi, pe baza sursei date, un punct de vedere referitor la evenimentele de la „sfârșitul deceniului al șaptelea‟, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia statul român utilizează practici politice democratice în primul deceniu după înlăturarea regimului politic la care se referă sursa dată. (Se punctează prezentarea unui fapt istoric relevant şi utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru oricare dintre răspunsurile: Polonia, Ungaria, România, Uniunea Sovietică, Cehoslovacia, Moscova, Varșovia Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru oricare dintre răspunsurile: Stalin, Hrușciov 3 puncte pentru menționarea oricărei acțiuni desfășurate de acesta Exemple: i-a împiedicat pe principalii lideri politici din aceste ţări să i se împotrivească făţiş, îmblânzirea sistemului stalinist prin măsurile luate/politica lui Hrușciov a permis acțiunile disidenților est-europeni etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menţionarea, din sursa dată, a oricăror două informații referitoare la politica internă a liderilor români (3px2=6p) Probă scrisă la istorie Test 10 Barem de evaluare şi de notare Pagina 1 din 2 Ministerul Educaţiei și Cercetării Centrul Naţional de Evaluare şi Examinare Exemple: Gheorghe Gheorghiu-Dej a urmat pe la sfârşitul anilor ’50 o reformă moderată similară celei din Ungaria, Nicolae Ceauşescu, a instituit un comunism mai rigid, Nicolae Ceaușescu este succesorul lui Gherghe Gheorghiu-Dej din 1965 etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la evenimentele de la „sfârșitul deceniului al șaptelea‟ câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemple: Sovieticii descurajează evenimentele de la „sfârșitul deceniului al șaptelea‟ intervenind atât militar, cât și politic în Cehoslovacia. Informațiile care susțin punctul de vedere sunt: la 20 august 1968, trupele sovietice au invadat în forţă Cehoslovacia și Sovieticii l-au destituit pe Dubcek din funcţia de lider al partidului ceh SAU Evenimentele de la „sfârșitul deceniului al șaptelea‟ au dus la reacții diferite din partea statelor comuniste. Informațiile care susțin punctul de vedere sunt: Toate statele comuniste din estul Europei, în afară de România, au fost de acord cu înăbuşirea «socialismului cu faţă umană» a lui Dubcek și oficialităţile comuniste de la Moscova şi-au declarat oficial intenţia de a trimite trupe în ajutorul fiecărui stat semnatar al Pactului de la Varşovia, ori de câte ori vreun liberal ca Dubcek ameninţa să restaureze capitalismul etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: adoptarea Constituției din 1991, organizarea alegerilor libere etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre statul român în secolul al XIX-lea, având în vedere: - menționarea a două prevederi ale proiectelor politice referitoare la statul român, elaborate în spațiul românesc, în prima jumătate a secolului al XIX-lea; - precizarea unei acțiuni politice desfășurate de români în anul 1859 și menţionarea a două caracteristici ale acesteia; - prezentarea unei asemănări între măsurile adoptate în politica internă, în perioada 1862- 1864; - formularea unui punct de vedere referitor la evoluția statului român în anul 1866 şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menționarea oricăror două prevederi ale proiectelor politice referitoare la statul român, elaborate în spațiul românesc, în prima jumătate a secolului al XIX-lea (de exemplu: unirea Moldovei cu Țara Românească, drepturi și libertăți cetățenești, emanciparea și împroprietărirea țăranilor prin despăgubire etc.) (3px2=6p) - 2 puncte pentru precizarea oricărei acțiuni politice desfășurate de români în anul 1859 (de exemplu: organizarea adunărilor elective, dubla alegere a lui Al. I. Cuza etc.) câte 3 puncte pentru menționarea oricăror două caracteristici ale acesteia (de exemplu: l-au ales în unanimitate pe Al. I. Cuza/sunt organizate conform Convenției de la Paris, este ales în adunările elective de la Iași și București/marile puteri sunt puse în fața „faptului împlinit‟ etc.) (3px2=6p) - 2 puncte pentru menționarea oricărei asemănări între măsurile adoptate în politica internă, în perioada 1862-1864 (de exemplu: au contribuit la modernizarea societății românești, au consolidat statul român modern etc.) 3 puncte pentru prezentarea asemănării menționate - o scurtă expunere în care sunt precizate două informații referitoare la asemănare și se utilizează relația cauză-efect; 1 punct pentru precizarea doar a unei informații referitoare la asemănare - 1 punct pentru formularea oricărui punct de vedere referitor la evoluția statului român în anul 1866 (de exemplu: Evoluția statului român în 1866 a dus la îndeplinirea cerințelor exprimate de români în Adunările ad-hoc., Statul român evoluează în 1866 prin legitimarea unui nou regim politic. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}