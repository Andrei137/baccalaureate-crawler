{
  "subiectul_1": {
    "sursa": "A. „Mihail Kogălniceanu, primește împuterniciri pentru semnarea Convenției cu Rusia la 4/16 aprilie 1877. Un indiciu al modului în care Rusia înțelegea să respecte angajamentele asumate l-a constituit trecerea trupelor sale peste Prut [...] fără a notifica acest lucru Guvernului de la București și înaintea ratificării Convenției de către Parlamentul român. Prin urmare, Consiliul de miniștri - întrunit de urgență - decide să aducă la cunoștința Puterilor garante situația creată, concomitent cu retragerea trupelor române de la Dunăre. Domnitorul [Carol I] - surprins neplăcut de «intrarea precipitată» a armatei ruse - se simțise ofensat de Proclamația Marelui Duce Nicolae către locuitorii României. Este și motivul pentru care domnitorul solicită explicații consulului rus la București, baronul Stuart, exprimându-și speranța acordării unor garanții «în scris» din partea Țarului, că Rusia va respecta toate punctele din Convenția cu România. [...] Pentru a înlătura orice urmă de suspiciune în privința comportamentului trupelor țariste, domnitorul României [Carol I] ținea să sublinieze că acestea nu vor ocupa capitala, semn de «recunoaștere a individualității noastre politice».” (S. L. Damean, Carol I al României, 1866-1881) B. „Deși își cucerise independența pe câmpul de luptă, cu enorme sacrificii materiale și umane, Puterile europene nu se grăbeau să trateze România ca pe un partener egal în complexul relațiilor internaționale. Izolarea țării la Congresul de la Berlin, condițiile [...] impuse de Puterile europene pentru recunoașterea independenței au dovedit [...] necesitatea consolidării poziției statului român. Eventualitatea proclamării Regatului era vehiculată atât în presa din țară, cât și în cea din străinătate imediat după consacrarea independenței. Anumite obiecții aveau să fie formulate de Cabinetul de la Viena, care își exprima temerea că Serbia și Bulgaria ar putea urma exemplul României. [...] Oportunitatea proclamării Regatului avea să reprezinte subiectul unei ședințe a Consiliului de miniștri, în care toți cei prezenți se pronunțau pentru săvârșirea acestui act solemn la 8 aprilie 1881, ziua aniversară a domnitorului Carol I. [...] La 14 martie 1881, în urma unei interpelări a lui Titu Maiorescu din ziua precedentă, [...] Corpurile legislative au votat în unanimitate proiectul de lege potrivit căruia România s-a transformat în Regat, iar Carol I a primit titlul de Rege. [...] Răspunzând la felicitările Parlamentului și ale membrilor Guvernului, Carol I primea titlul de Rege nu pentru sine, ci pentru «mărirea țării».‟ (S. L. Damean, Carol I al României, 1866-1881)",
    "cerința": {
      "exercițiul_1": "Numiţi actul semnat cu Rusia, precizat în sursa A.",
      "exercițiul_2": "Precizaţi, din sursa B, o informație referitoare la puterile europene.",
      "exercițiul_3": "Menţionaţi spațiul istoric și conducătorul politic al acestuia, la care se referă atât sursa A, cât și sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că legea pentru proclamarea Regatului a fost votată în unanimitate.",
      "exercițiul_5": "Scrieţi o relaţie cauză-efect stabilită între două informaţii selectate din sursa A, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi două acțiuni de politică internă desfășurate în statul român, în perioada 1861-1870.",
      "exercițiul_7": "Menţionaţi o prevedere asemănătoare înscrisă în două proiecte politice referitoare la statul român, elaborate în deceniile cinci-șase ale secolului al XIX-lea."
    },
    "barem": {
      "exercițiul_1": "2 puncte pentru răspunsul: Convenție/Convenția din 4/16 aprilie 1877/Convenția din 1877 Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile Puterile europene nu se grăbeau să trateze România ca pe un partener egal în complexul relațiilor internaționale, puterile europene au impus condiții pentru recunoașterea independenței României etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare dintre răspunsurile: România, Carol I Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei B",
      "exercițiul_5": "7 puncte pentru scrierea oricărei relații cauză-efect stabilită între două informații selectate din sursa A, precizând rolul fiecăreia dintre aceste informaţii (cauză, respectiv efect) Exemple: Cauză: Un indiciu al modului în care Rusia înțelegea să respecte angajamentele asumate l-a constituit trecerea trupelor sale peste Prut [...] fără a notifica acest lucru Guvernului de la București și înaintea ratificării convenției de către Parlamentul român și efect: Prin urmare, Consiliul de miniștri - întrunit de urgență - decide să aducă la cunoștința Puterilor garante situația creată SAU Cauză: Pentru a înlătura orice urmă de suspiciune în privința comportamentului trupelor țariste și efect: domnitorul României [Carol I] ținea să sublinieze că acestea nu vor ocupa capitala, semn de «recunoaștere a individualității noastre politice». etc.",
      "exercițiul_6": "câte 1 punct pentru menționarea oricăror două acțiuni de politică internă desfășurate în statul român, în perioada 1861-1870 (1px2=2p) Exemple: realizarea reformei agrare, adoptarea Legii instrucțiunii publice în 1864, adoptarea Constituției din 1866 etc. câte 2 puncte pentru prezentarea fiecărei acțiuni menționate - o scurtă expunere în care sunt precizate două informații referitoare la acțiune (2px2=4p)",
      "exercițiul_7": "4 puncte pentru menționarea oricărei prevederi asemănătoare înscrise în două proiecte politice referitoare la statul român, elaborate în deceniile cinci-șase ale secolului al XIX-lea Exemple: unirea Moldovei cu Țara Românească, emanciparea și împroprietărirea țăranilor etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„Transilvania, Țara Românească și Moldova erau adesea copleșite de suzeranitatea Imperiului Otoman. [...] Transilvania, ferită de lanțul Munților Carpați, era favorizată de «protecția» habsburgică. Otomanii exercitau o suzeranitate mai puțin apăsătoare asupra acestui principat [Transilvania], pentru a nu-i da prilej să apeleze la Habsburgi în vederea apărării sau «eliberării». [...] În Țara Românească, [...] odată ajuns domn, Mihai Viteazul [...] s-a pregătit de revolta antiotomană. El a adus țara sa într-o alianță (grupare de state) contra turcilor, numită Liga Sfântă, inițiată de Habsburgi și de papă. [...] Mihai [Viteazul] a pornit la București, în 1594, revolta antiotomană. Cu o armată proprie [...] și cu sprijin de la aliați, domnul Țării Românești a obținut strălucite victorii contra turcilor și tătarilor, deopotrivă la nord și la sud de Dunăre, trezind speranța popoarelor creștine din Balcani. [...] Cea mai cunoscută bătălie a sa este cea de la Călugăreni, din 23 august 1595, și apoi cea de la Giurgiu, din octombrie 1595, în urma căreia pericolul otoman a fost înlăturat. În scurt timp, turcii au cerut pace și l-au recunoscut, de nevoie, pe Mihai [Viteazul] domn. [...] Pentru apărarea eficientă a țării sale și a creștinătății întregi era nevoie de [...] o acțiune care să mărească baza umană, teritorială, economică a domniei, să consolideze puterea domnului și să permită independența reală, mai ales în raport cu statul otoman. Mihai [Viteazul] s-a gândit [...] să aducă sub propria autoritate cele trei țări, numite de umaniști Dacia. [...] Economiile lor erau complementare, drumurile comerciale străbăteau ușor Carpații, negustorii transilvăneni aveau privilegii în [Țara Românească și în Moldova] [...].” (I. A. Pop, Istoria ilustrată a românilor pentru tineri)",
    "cerința": {
      "exercițiul_1": "Numiţi domnul Țării Românești, precizat în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi principatul din spațiul intracarpatic și un aspect referitor la suzeranitatea otomană asupra acestuia, precizate în sursa dată.",
      "exercițiul_4": "Menţionaţi, din sursa dată, două motive pentru care domnul Țării Românești și-a propus să aducă sub autoritatea sa țările „numite de umaniști Dacia‟.",
      "exercițiul_5": "Formulaţi, pe baza sursei date, un punct de vedere referitor la acțiunile militare desfășurate de domnul Țării Românești, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmația conform căreia o altă instituție centrală, în afara celor la care se referă sursa dată, este organizată în spațiul românesc, în secolele al XII-lea – al XIV-lea. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru răspunsul: Mihai Viteazul Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XVI-lea. Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: Transilvania 3 puncte pentru menționarea oricărui aspect referitor la suzeranitatea otomană asupra acestuia, precizat în sursa dată Exemple: Transilvania, Țara Românească și Moldova erau adesea copleșite de suzeranitatea Imperiului Otoman, suzeranitate otomană era mai puțin apăsătoare pentru Transilvania etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menţionarea, din sursa dată, a oricăror două motive pentru care domnul Țării Românești și-a propus să aducă sub autoritatea sa țările „numite de umaniști Dacia‟ (3px2=6p) Probă scrisă la istorie Varianta 3 Barem de evaluare şi de notare Pagina 1 din 2 Ministerul Educaţiei și Cercetării Centrul Naţional de Politici și Evaluare în Educație Exemple: Pentru apărarea eficientă a țării sale și a creștinătății întregi, să consolideze puterea domnului, pentru a permite independența reală în raport cu Imperiul Otoman etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la acțiunile militare desfășurate de domnul Țării Românești câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemple: Acțiunile militare desfășurate de domnul Țării Românești au caracter antiotoman. Informațiile care susțin punctul de vedere sunt: Mihai [Viteazul] a pornit la București, în 1594, revolta antiotomană și Cea mai cunoscută bătălie a sa este cea de la Călugăreni, din 23 august 1595, și apoi cea de la Giurgiu, din octombrie 1595, în urma căreia pericolul otoman a fost înlăturat. SAU Acțiunile militare desfășurate de domnul Țării Românești au consecințe politice. Informațiile care susțin punctul de vedere sunt: Cea mai cunoscută bătălie a sa este cea de la Călugăreni, din 23 august 1595, și apoi cea de la Giurgiu, din octombrie 1595, în urma căreia pericolul otoman a fost înlăturat și În scurt timp, turcii au cerut pace și l-au recunoscut, de nevoie, pe Mihai [Viteazul] domn. etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: organizarea Voievodatului Transilvaniei, înființarea Mitropoliei Țării Românești în 1359 etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre evoluția României în secolul al XX-lea, având în vedere: - precizarea Constituției României, adoptate în primele trei decenii ale secolului al XX-lea și menționarea a trei aspecte referitoare la aceasta; - prezentarea unei caracteristici a Constituției din 1938; - menționarea unei prevederi a Constituției României din 1948; - formularea unui punct de vedere referitor la practicile politice totalitare utilizate în România, în a doua jumătate a secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea Constituției din 1923 câte 3 puncte pentru menţionarea oricăror trei aspecte referitoare la Constituția din 1923 (de exemplu: consacră principiul separării puterilor în stat, garantează drepturile și libertățile cetățenești, stabilește atribuțiile instituțiilor politice, consolidează regimul democratic etc.) (3px3=9p) - 2 puncte pentru menţionarea oricărei caracteristici a Constituției din 1938 (de exemplu: legitimează regimul autoritar al regelui Carol al II-lea, anulează principiul separării puterilor în stat etc.) 3 puncte pentru prezentarea caracteristicii menționate - o scurtă expunere în care sunt precizate două informații referitoare la caracteristică și se utilizează relația cauză-efect 1 punct pentru precizarea doar a unei informații referitoare la caracteristică - 3 puncte pentru menţionarea oricărei prevederi a Constituției României din 1948 (de exemplu: Marea Adunare Națională are mandat de 4 ani, se constituie Prezidiul Marii Adunări Naționale etc.) - 1 punct pentru formularea oricărui punct de vedere referitor la practicile politice totalitare utilizate în România, în a doua jumătate a secolului al XX-lea (de exemplu: În a doua jumătate a secolului al XX-lea, practicile politice totalitare utilizate în România au vizat domeniul economic., Practicile politice totalitare utilizate în România, în a doua jumătate a secolului al XX-lea, au încălcat drepturile și libertățile cetățenești. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}