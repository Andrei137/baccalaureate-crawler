{
  "subiectul_1": {
    "subiect": {
      "enunt": "Citiţi, cu atenţie, sursele de mai jos: A. „În politica externă, alături de celelalte ţări din zona sovietică, România refuză planul Marshall şi nu-şi trimite reprezentantul său la Conferinţa de Pace de la Paris din 1947, care stabileşte modalităţile de distribuire a ofertei americane de reconstrucţie a Europei (Cehoslovacia iniţial acceptă, dar la cererea lui Stalin renunţă). E nevoită, în schimb, să intre în Biroul Informativ al Partidelor Comuniste, creat de sovietici în septembrie 1947 pentru supravegherea comuniştilor din ţările-satelit [...]. «Excomunicarea» Iugoslaviei din Biroul Informativ în iunie 1948 are drept consecinţă înăbuşirea oricărei iniţiative proprii a statelor «democrat populare» din centrul şi sud- estul Europei. România încheie tratate de colaborare şi asistenţă mutuală doar cu statele subordonate Moscovei şi, fireşte, înainte de toate, cu Uniunea Sovietică. Tratatele politice cu aceste ţări sunt însoţite de acorduri economice, care duc, în 1949, la crearea Consiliului de Ajutor Economic Reciproc (CAER) cu sediul la Moscova şi de înţelegeri militare, care duc la crearea Pactului de la Varşovia, la care România aderă, ca membru fondator, în mai 1955.” (I. Bulei, O istorie a românilor) B. „Cultul personalității, detestat de români, se bucură [...] de toleranța cancelariilor apusene din cauza politicii de relativă independență pe care Nicolae Ceaușescu o afișa față de Moscova în chestiuni care priveau integrarea și cooperarea în CAER [Consiliul de Ajutor Economic Reciproc] [...], Orientul Mijlociu, bugetele militare din cadrul Pactului de la Varșovia. [...] Cresc schimburile comerciale cu Occidentul, care depășesc 1/3 din total. [...] Piața Comună acordă României un tratament privilegiat în schimburile comerciale. SUA acordă, de asemenea, României statutul clauzei națiunii celei mai favorizate, răsplătind politica ei de autonomie. [...] Ceaușescu joacă rolul intermediarului în conflictul americano-vietnamez, în ameliorarea relațiilor chino-americane [...]. Receptarea lui Ceaușescu în Occident, care deja era afectată după lansarea programului lui Jimmy Carter de apărare a drepturilor omului, începe să sufere și mai tare în valul de schimbări mondiale de după lansarea Inițiativei de Apărarea Strategică de către americani la începutul anilor ’8",
      "exercitiul_0": "Întreg sistemul sovietic intră în criză, pentru că nu mai poate ține pasul în cursa înarmărilor. Venirea lui Gorbaciov [la putere] aduce cu sine o încercare de reformare interioară a sistemului, care e susținută de Occident. [...] Americanii nu mai susțin în aceste condiții disidenții sistemului sovietic. Dimpotrivă, susțin alinierea la politica de reforme a lui Gorbaciov din partea tuturor. Fapt pe care Ceaușescu nu l-a înțeles.” (I. Bulei, O istorie a românilor) Pornind de la aceste surse, răspundeţi la următoarele cerinţe:",
      "exercitiul_1": "Numiţi un lider politic precizat în sursa B.",
      "exercitiul_2": "Precizaţi, din sursa A, o informaţie referitoare la Biroul Informativ al Partidelor Comuniste.",
      "exercitiul_3": "Menţionaţi cele două organizații internaționale, la care se referă atât sursa A, cât și sursa B.",
      "exercitiul_4": "Scrieţi, pe foaia de examen, litera corespunzătoare sursei care susţine că România colaborează în plan extern numai cu statele subordonate Uniunii Sovietice.",
      "exercitiul_5": "Scrieţi o relaţie cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercitiul_6": "Prezentaţi două caracteristici ale prevederilor Constituției din 1965.",
      "exercitiul_7": "Menţionaţi o asemănare între practicile politice utilizate în România, în ultimul deceniu al secolului al XX-lea."
    },
    "barem": {
      "exercitiul_1": "2 puncte pentru oricare dintre răspunsurile: Nicolae Ceaușescu/Ceaușescu, Jimmy Carter/Carter, Gorbaciov Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru oricare dintre răspunsurile: România e nevoită să intre în Biroul Informativ al Partidelor Comuniste, creat de sovietici în septembrie 1947 etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_3": "câte 3 puncte pentru fiecare răspuns: Consiliului de Ajutor Economic Reciproc (CAER), Pactul de la Varşovia Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercitiul_4": "3 puncte pentru scrierea literei A",
      "exercitiul_5": "7 puncte pentru scrierea oricărei relații cauză-efect stabilită între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemple: Cauză: din cauza politicii de relativă independență pe care Nicolae Ceaușescu o afișa față de Moscova și efect: Cultul personalității, detestat de români, se bucură [...] de toleranța cancelariilor apusene SAU Cauză: pentru că nu mai poate ține pasul în cursa înarmărilor și efect: Întreg sistemul sovietic intră în criză etc.",
      "exercitiul_6": "câte 1 punct pentru menționarea oricăror două caracteristici ale prevederilor Constituției din 1965 (1px2=2p) Exemple: stabilește atribuțiile instituțiilor de stat, anulează principiul separării puterilor în stat, prevede drepturile și îndatoririle fundamentale ale cetățenilor, reflectă schimbările produse în sistemul proprietății etc. câte 2 puncte pentru prezentarea fiecărei caracteristici menționate - o scurtă expunere în care sunt precizate două informații referitoare la caracteristică (2px2=4p)",
      "exercitiul_7": "4 puncte pentru menţionarea oricărei asemănări între practicile politice utilizate în România, în ultimul deceniu al secolului al XX-lea Exemple: consolidează democrația, respectă drepturile și libertățile cetățenești etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "subiect": {
      "enunt": "Citiţi, cu atenţie, sursa de mai jos: „Începutul veacului stă sub semnul domnului Țării Românești, Neagoe Basarab (1512-1521). [...] Neagoe Basarab apare ca autorul unei lucrări monumentale a literaturii noastre vechi, Învăţăturile lui Neagoe Basarab către fiul său, Teodosie , considerată, pe bună dreptate, de Constantin Noica drept «întâia mare carte a culturii româneşti»; tot el este ctitorul uneia dintre cele mai splendide opere de arhitectură, biserica din Curtea de Argeş. [...] Neagoe Basarab a înălţat biserici şi a făcut bogate danii la Muntele Athos (mai ales la mănăstirea Cutlumus [...] ctitorie a lui Nicolae-Alexandru Basarab şi a lui Vladislav-Vlaicu), Patriarhiei de la Constantinopol, la Muntele Sinai, la Ierusalim [...]. Prin activitatea sa de ctitor şi de patron al culturii şi al lumii ortodoxe, Neagoe Basarab se înfăţişează ca un continuator al basileilor bizantini, preocupat să sprijine Biserica ortodoxă, ajunsă sub stăpânire otomană. De o cu totul altă factură a fost domnul Moldovei, Petru Rareş (1527-1538, 1541-1546), fiu al lui Ştefan cel Mare. [...] La începutul cârmuirii sale, Petru Rareş a intervenit în Transilvania [...] sprijinindu-l pe voievodul Transilvaniei, Ioan Zápolya, împotriva lui Ferdinand de Habsburg. Partizanii acestuia fură zdrobiţi de oastea moldoveană [...] la Feldioara (22 iunie 1529). Petru Rareş, care primise de la Ioan Zápolya oraşele Bistriţa şi Rodna (Ciceiul şi Cetatea de Baltă i-au fost reconfirmate), se considera – şi nu fără temei – după această victorie stăpânul Transilvaniei [...]. Era inevitabil ca un domn cu ambițiile lui Petru Rareș să nu aibă în vedere ruperea legăturilor de dependență cu Poarta și participarea la cruciada antiotomană. [...] Ca urmare, Petru Rareș s-a alăturat Ligii Sfinte, constituită la 7 februarie 1538 sub egida papei [...].” (F. Constantiniu, O istorie sinceră a poporului român) Pornind de la această sursă, răspundeţi la următoarele cerinţe:",
      "exercitiul_1": "Numiţi un domnitor al Țării Românești precizat în sursa dată.",
      "exercitiul_2": "Precizaţi secolul la care se referă sursa dată.",
      "exercitiul_3": "Menţionaţi, din sursa dată, domnitorul care aderă la Liga Sfântă și o cauză a acestei acțiuni.",
      "exercitiul_4": "Menţionaţi, din sursa dată, două informații referitoare la Transilvania.",
      "exercitiul_5": "Formulaţi, pe baza sursei date, un punct de vedere referitor la acțiunile domnitorului Ţării Româneşti, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia constituirea statului medieval din Estul Carpaților s-a realizat și prin acțiuni militare desfășurate în secolul al XIV-lea. (Se punctează prezentarea unui fapt istoric relevant şi utilizarea conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru oricare dintre răspunsurile: Neagoe Basarab, Nicolae-Alexandru Basarab, Vladislav-Vlaicu Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru răspunsul: al XVI-lea Se punctează orice mod de redactare a răspunsului corect (prin precizare/menționare sau în enunț).",
      "exercitiul_3": "3 puncte pentru răspunsul: Petru Rareș 3 puncte pentru menționarea oricărei cauze a acestei acțiuni Exemple: are în vedere ruperea legăturilor de dependență cu Poarta, participarea la cruciada antiotomană etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_4": "câte 3 puncte pentru menţionarea, din sursa dată, a oricăror două informații referitoare la Transilvania (3px2=6p) Exemple: Petru Rareş a intervenit în Transilvania, Petru Rareş l-a sprijinit pe voievodul Transilvaniei, Ioan Zápolya, împotriva lui Ferdinand de Habsburg, Petru Rareş, care primise de la Ioan Zápolya oraşele Bistriţa şi Rodna (Ciceiul şi Cetatea de Baltă i-au fost reconfirmate), se considera – şi nu fără temei – după această victorie stăpânul Transilvaniei etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_5": "4 puncte pentru formularea, pe baza sursei date, a oricărui punct de vedere referitor la acțiunile domnitorului Ţării Româneşti câte 3 puncte pentru selectarea, din sursa dată, a oricăror două informații care susţin punctul de vedere formulat (3px2=6p) Exemple: Acțiunile domnitorului Ţării Româneşti vizează domeniul cultural. Informațiile care susțin punctul de vedere sunt: Neagoe Basarab apare ca autorul unei lucrări monumentale a literaturii noastre vechi, Învăţăturile lui Neagoe Basarab către fiul său, Teodosie, considerată, pe bună dreptate, de Constantin Noica drept «întâia mare carte a culturii româneşti» și Prin activitatea sa de ctitor şi de patron al culturii şi al lumii ortodoxe, Neagoe Basarab se înfăţişează ca un continuator al basileilor bizantini, preocupat să sprijine Biserica ortodoxă, ajunsă sub stăpânire otomană SAU Acțiunile domnitorului Ţării Româneşti reflectă exercitarea atribuților instituției politice centrale în plan religios. Informațiile care susțin punctul de vedere sunt: este ctitorul uneia dintre cele mai splendide opere de arhitectură, biserica din Curtea de Argeş și Neagoe Basarab a înălţat biserici şi a făcut bogate danii la Muntele Athos etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercitiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: preluarea conducerii mărcii din Estul Carpaților de către voievodul Bogdan, obținerea independenței Moldovei față de Ungaria etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre evoluția statului român în a doua jumătate a secolului al XIX-lea și în prima jumătate a secolului al XX-lea, având în vedere: - prezentarea unui motiv al adoptării Constituției din 1866 și menționarea a două prevederi ale acesteia; - precizarea legii fundamentale adoptate în România, în deceniul trei al secolului al XX-lea și menţionarea a două consecințe ale acesteia; - formularea unui punct de vedere referitor la rolul Constituției din 1938 pentru viața politică din România şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru menționarea oricărui motiv al adoptării Constituției din 1866 (de exemplu: consolidarea statului român modern, progresul sistemului politic din statul român etc.) 3 puncte pentru prezentarea motivului menționat - o scurtă expunere în care sunt precizate două informații referitoare la motiv și se utilizează relația cauză-efect 1 punct pentru precizarea doar a unei informații referitoare la motiv Câte 3 puncte pentru menţionarea oricăror două prevederi ale Constituției din 1866 (de exemplu: numele statului este România, puterea legislativă este exercitată de Domn și Reprezentanța Națională, egalitatea în fața legii etc.) (3px2=6p) - 2 puncte pentru răspunsul: Constituția din 1923 Câte 3 puncte pentru menționarea oricăror două consecințe ale acesteia (de exemplu: a consolidat democrația din România, a favorizat utilizarea practicilor politice democratice, a contribuit la integrarea provinciilor românești unite în 1918 etc.) (3px2=6p) - 1 punct pentru formularea oricărui punct de vedere referitor la rolul Constituției din 1938 pentru viața politică din România (de exemplu: Constituția din 1938 are un rol esențial în viața politică a României prin legitimarea regimului instaurat de regele Carol al II-lea. Constituția din 1938 are rolul de a stabili noile principii pe baza cărora se desfășoară viața politică din România. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}