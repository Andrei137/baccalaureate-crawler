{
  "subiectul_1": {
    "subiect": {
      "enunt": "Citiţi, cu atenţie, sursele de mai jos: A. „La 2 martie 1949, proprietatea asupra pământului a fost luată complet din mâinile particularilor. [...] Pământul, efectivele de animale și echipamentul proprietarilor de pământ, care deținuseră terenuri până la maximum 50 ha, în temeiul legii agrare din 1945, au fost expropriate fără compensare. Practic peste noapte, Miliţia a acţionat şi a scos 17 000 de familii din casele lor şi le-a mutat în zone de reaşezare. Pământurile confiscate [...] au fost comasate fie pentru a crea gospodării de stat, fie gospodării colective, care, teoretic, erau proprietate colectivă, dar, în fapt, erau conduse de stat. [...] Cei mai mulţi ţărani [...] au fost organizaţi în gospodării de stat sau în gospodării colective. Acest proces s-a făcut prin măsuri de coerciţie pe scară largă. Rezistenţa faţă de colectivizare a avut drept rezultat aruncarea în închisoare a circa 80 000 de ţărani, pentru opoziţia lor, 30 000 dintre aceştia fiind judecaţi public. Colectivizarea a fost încheiată în 196",
      "exercitiul_2": "Ca urmare, 60 % din totalul suprafeţei de 15 000 000 ha de teren agricol au revenit gospodăriilor colective, 30 % gospodăriilor de stat, 9 % rămânând în proprietate personală. Aceste din urmă terenuri se aflau în zona de deal și de munte, inaccesibilitatea făcând colectivizarea lor nepractică.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) B. „Greva minerilor din 1977 din Valea Jiului a fost cea mai importantă sfidare lansată de un grup de muncitori puterii comuniste din România. [...] Scânteia grevei a constituit-o legea din iulie 1977 care desfiinţa pensiile de invaliditate pentru mineri şi ridica vârsta de pensionare de la 50 la 55 de ani. În semn de protest faţă de această hotărâre, minerii [...] au hotărât să intre în grevă. [...] Se cerea reducerea zilei de muncă de la 8 ore la 6 ore, [...] locuri de muncă pentru soţiile si fiicele minerilor, recrutarea unui personal medical competent [...] şi prezentarea obiectivă a grevei de către mijloacele de informare în masă. [...] În ciuda promisiunilor lui Ceauşescu, Valea Jiului a fost declarată „zonă închisă\", [...] iar Securitatea a început reprimările. A fost deschisă o anchetă pentru a se afla cine era la originea grevei, iar în lunile următoare câteva sute de mineri au fost trimişi în alte zone miniere, în timp ce unii [...] ar fi fost trimişi în lagăre, la Canalul Dunăre-Marea Neagră. Faptul că mijloacele de informare în masă române nu au relatat despre greva din Valea Jiului dovedea totala subjugare a presei, ca unealtă a regimului şi ilustra tactica interdicţiei totale în materie de difuzare folosită de autorităţi în întreaga perioadă postbelică pentru a bloca ajungerea unor informaţii potenţial dăunătoare până la populaţie.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României) Pornind de la aceste surse, răspundeţi la următoarele cerinţe: Precizaţi, din sursa A, o informație referitoare la gospodăriile colective.",
      "exercitiul_1": "Numiţi evenimentul desfășurat în Valea Jiului, în 1977, la care se referă sursa B.",
      "exercitiul_3": "Menţionaţi câte o instituție de represiune la care se referă sursa A, respectiv sursa B.",
      "exercitiul_4": "Scrieţi, pe foaia de examen, litera corespunzătoare sursei care susţine că exproprierea s-a făcut fără compensare.",
      "exercitiul_5": "Scrieţi o relaţie cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercitiul_6": "Prezentaţi alte două practici politice totalitare din Europa de Est, în afara celor la care se referă sursele A și B.",
      "exercitiul_7": "Menţionaţi o asemănare între regimurile democrate din Europa de Est, la sfârșitul secolului al XX-lea."
    },
    "barem": {
      "exercitiul_1": "2 puncte pentru răspunsul: greva minerilor Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru oricare dintre răspunsurile: Pământurile confiscate [...] au fost comasate fie pentru a crea gospodării de stat, fie gospodării colective, gospodăriile colective erau conduse de stat etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_3": "câte 3 puncte pentru fiecare răspuns: Miliţia, Securitatea Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercitiul_4": "3 puncte pentru scrierea literei A",
      "exercitiul_5": "7 puncte pentru scrierea oricărei relații cauză-efect stabilită între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemplu: Cauză: pentru a se afla cine era la originea grevei și efect: A fost deschisă o anchetă etc.",
      "exercitiul_6": "câte 1 punct pentru menționarea oricăror alte două practici politice totalitare din Europa de Est, în afara celor la care se referă sursele A și B (1px2=2p) Exemple: cultul personalității, adoptarea Constituției din 1948/1952/1965 etc. câte 2 puncte pentru prezentarea fiecărei practici politice menționate - o scurtă expunere în care sunt precizate două informații referitoare la practica politică (2px2=4p)",
      "exercitiul_7": "4 puncte pentru menţionarea oricărei asemănări între regimurile democrate din Europa de Est, la sfârșitul secolului al XX-lea Exemplu: respectă drepturile și libertățile cetățenești etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "subiect": {
      "enunt": "Citiţi cu atenţie sursa de mai jos: „Tratatul de pace de la Paris (1856) a mai stabilit consultarea populaţiei celor două principate în privinţa [...] organizării lor. Divanurile ad-hoc, alese în 1857, au cerut unirea Moldovei şi Ţării Româneşti într-un singur stat numit România, condus de un prinţ aparţinând unei dinastii europene şi beneficiind de autonomie şi neutralitate. [...] Turcia, Austria şi Anglia erau împotriva constituirii unui stat român: Istanbulul şi Londra, interesate în păstrarea integrităţii Imperiului otoman, îl considerau un pas al moldo-muntenilor spre independenţă, iar Viena se temea de atracţia pe care el avea să o exercite asupra românilor din Imperiul austriac. Reunite în Conferinţa de la Paris (1858) au hotărât ca principatele să rămână entităţi politice separate, avându-şi fiecare domnul şi adunarea sa, dar să se numească Principatele Unite ale Moldovei şi Ţării Româneşti [...]. Opoziţiei marilor puteri europene, românii din Principate le-au răspuns cu un act de mare abilitate politică. Întrucât Convenţia de la Paris nu interzicea explicit alegerea aceleiaşi persoane ca domn în ambele principate, unioniştii l-au ales pe colonelul Alexandru Ioan Cuza domn al Moldovei (5 ianuarie 1859), apoi şi al Ţării Româneşti (24 ianuarie 1859).” (F. Constantiniu, O istorie sinceră a poporului român) Pornind de la această sursă, răspundeţi la următoarele cerinţe:",
      "exercitiul_1": "Numiţi domnul Moldovei și al Țării Românești, precizat în sursa dată.",
      "exercitiul_2": "Precizaţi secolul la care se referă sursa dată.",
      "exercitiul_3": "Menţionaţi documentul internațional din 1856 și prevederea acestuia, la care se referă sursa dată.",
      "exercitiul_4": "Menţionaţi, din sursa dată, două informaţii referitoare la solicitările românilor exprimate în Divanurile ad-hoc.",
      "exercitiul_5": "Formulaţi, pe baza sursei date, un punct de vedere referitor la atitudinea marilor puteri faţă de formarea statului român, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmația conform căreia un proiect politic din 1848 a contribuit la constituirea statului român modern. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru răspunsul: Alexandru Ioan Cuza/ Al. I. Cuza/Cuza Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru răspunsul: al XIX-lea Se punctează orice mod de redactare a răspunsului corect (prin precizare/menționare sau în enunț).",
      "exercitiul_3": "3 puncte pentru răspunsul: Tratatul de pace de la Paris 3 puncte pentru menționarea prevederii acestuia Exemplu: a mai stabilit consultarea populaţiei celor două principate în privinţa [...] organizării lor Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_4": "câte 3 puncte pentru menţionarea, din sursa dată, a oricăror două informații referitoare la solicitările românilor exprimate în Divanurile ad-hoc (3px2=6p) Exemple: unirea Moldovei şi Ţării Româneşti într-un singur stat numit România, conducerea statului român de către un prinţ dintr-o dinastie europeană etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_5": "4 puncte pentru formularea, pe baza sursei date, a oricărui punct de vedere referitor la atitudinea marilor puteri faţă de formarea statului român câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemplu: Puterile europene își stabilesc atitudinea faţă de formarea statului român în funcție de propriile interese. Informațiile care susțin punctul de vedere sunt: Istanbulul şi Londra, interesate în păstrarea integrităţii Imperiului otoman, îl considerau un pas al moldo-muntenilor spre independenţă și Viena se temea de atracţia pe care el avea să o exercite asupra românilor din Imperiul austriac etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercitiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: adoptarea Proclamației de la Islaz etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre romanitatea românilor în viziunea istoricilor, având în vedere: - menționarea a două caracteristici ale scrierilor care susțin romanitatea românilor în secolele al XVII-lea - al XVIII-lea; - precizarea unui istoric din secolul al XIX-lea și menţionarea a două idei prin care acesta susține romanitatea românilor; - prezentarea unui aspect referitor la romanitatea românilor în viziunea istoricilor, în primele patru decenii ale secolului al XX-lea; - formularea unui punct de vedere referitor la abordarea romanității românilor în perioada totalitarismului şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea eseului, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - câte 3 puncte pentru menționarea oricăror două caracteristici ale scrierilor care susțin romanitatea românilor în secolele al XVII-lea - al XVIII-lea (de exemplu: aparțin unor cronicari, menționează latinitatea poporului român etc.) (3px2=6p) - 2 puncte pentru precizarea oricărui istoric din secolul al XIX-lea (de exemplu: B. P. Hașdeu etc.) câte 3 puncte pentru menționarea oricăror două idei prin care acesta susține romanitatea românilor (de exemplu: procesul de romanizare a geto-dacilor a contribuit la etnogeneza românească, susține prin argumente lingvistice latinitatea limbii române etc.) (3px2=6p) - 2 puncte pentru menționarea oricărui aspect referitor la romanitatea românilor în viziunea istoricilor, în primele patru decenii ale secolului al XX-lea (de exemplu: latinitatea și continuitatea românilor sunt susținute prin dovezi arheologice de către V. Pârvan etc.) 3 puncte pentru prezentarea aspectului menționat - o scurtă expunere în care sunt precizate două informații referitoare la aspect și se utilizează relația cauză-efect; 1 punct pentru precizarea doar a unei informații referitoare la aspect - 1 punct pentru formularea oricărui punct de vedere referitor la abordarea romanității românilor în perioada totalitarismului (de exemplu: În perioada totalitarismului abordarea romanității românilor este subordonată intereselor politice. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}