{
  "subiectul_1": {
    "sursa": "A. „Sub directa presiune a comuniștilor, guvernul Petru Groza, emanația acestora, începe să treacă la înlăturarea oricărei opoziții. [...] În noiembrie 1946 începe eliminarea conducătorilor şi membrilor organizațiilor de rezistență anticomuniste. [...] În aceeași lună sunt falsificate grosolan alegerile parlamentare, comuniștii şi aliații lor fiind scoși învingători cu 79,86% din voturi, adică cu 378 din 414 locuri în Parlament. Principiul lui Stalin: «nu contează cine şi cum votează, ci cine numără voturile» funcționase întocmai în România. De altfel, alegerile sunt pregătite de Gheorghiu-Dej împreună cu Vîşinski, comisarul sovietic la Bucureşti. [...] Un val de arestări se abate peste ţară. Opoziția politică începe să fie lichidată fizic. Liderii partidelor tradiționale [...] sunt acuzați de «trădare», «complot», «spionaj», judecați, condamnați şi închiși în închisorile de la Piteşti, Jilava, Ocnele Mari, Sighet, Dej, Aiud [...] sau în lagărele de muncă forțată de la Midia, Poarta Albă, Cernavoda, Bicaz sau cu domiciliul obligatoriu în «satele strategice» din Câmpia Bărăganului. [...] La 30 decembrie 1947 [...] România se declară republică populară. Nicio piedică, nici măcar formală, nu mai stătea de acum încolo în calea instaurării în România a sistemului sovietic.” (I. Bulei, O istorie a românilor) B. „România, desigur, făcea parte din Biroul Comunist de Informaţii (Cominform), pe care Stalin îl crease în octombrie 1947 în locul Cominternului [...] ca un nou instrument al controlului politic asupra membrilor blocului sovietic. De asemenea, Stalin a propus coordonarea economică în cadrul blocului sovietic prin intermediul Consiliului de Ajutor Economic Reciproc (CAER), pe care l-a înfiinţat în 1949. Câţiva ani aveau să mai treacă până când efectele sale depline asupra independenţei economice a României şi a altor ţări din blocul sovietic au devenit clare. [...] În 1955, succesorul lui Stalin, Nichita Hruşciov, a decis că era necesară o reacţie adecvată faţă de NATO, mai ales după aderarea Germaniei de Vest. Ca urmare, a inițiat Pactul de la Varşovia prin care a plasat forţele armate ale României în cadrul structurii sale şi a oferit Moscovei puterea de decizie. Liderii sovietici au analizat în permanenţă loialitatea comuniştilor români în toate aceste iniţiative, iar Gheorghiu-Dej a avut grijă să se conformeze curentelor politice fluctuante de la Moscova. [...] În cazul rupturii dintre liderul Iugoslaviei, I. B. Tito şi Stalin din 1948, Gheorghiu-Dej a reacţionat prompt şi fără echivoc, exprimându-şi devotamentul faţă de Stalin. [...] Mai târziu, când reconcilierea a devenit o politică sovietică, Gheorghiu-Dej a primit călduros o delegaţie iugoslavă la Bucureşti în 1956.” (K. Hitchins, Scurtă istorie a României)",
    "cerința": {
      "exercițiul_1": "Numiţi organizația economică înființată în 1949, la care se referă sursa B.",
      "exercițiul_2": "Precizaţi, din sursa A, o informație referitoare la liderii „partidelor tradiționale‟.",
      "exercițiul_3": "Menţionaţi doi lideri politici la care se referă atât sursa A, cât și sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că alegerile parlamentare sunt falsificate.",
      "exercițiul_5": "Scrieţi o relaţie cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi alte două practici politice totalitare utilizate în România, în afara celor la care se referă sursele date.",
      "exercițiul_7": "Menţionaţi o asemănare între practicile politice utilizate în Europa, în ultimul deceniu al secolului al XX-lea."
    },
    "barem": {
      "exercițiul_1": "2 puncte pentru răspunsul: Consiliul de Ajutor Economic Reciproc/CAER Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: sunt acuzați de «trădare», «complot», «spionaj», judecați, condamnați şi închiși în închisorile de la Piteşti, Jilava, Ocnele Mari, Sighet, Dej, Aiud, sunt închiși în lagăre de muncă forțată etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: Gheorghiu-Dej, Stalin Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei A",
      "exercițiul_5": "7 puncte pentru scrierea oricărei relații cauză-efect stabilită între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemplu: Cauză: În 1955, succesorul lui Stalin, Nichita Hruşciov, a decis că era necesară o reacţie adecvată faţă de NATO, mai ales după aderarea Germaniei de Vest și efect: Ca urmare, a inițiat Pactul de la Varşovia prin care a plasat forţele armate ale României în cadrul structurii sale şi a oferit Moscovei puterea de decizie etc.",
      "exercițiul_6": "câte 1 punct pentru menționarea oricăror două practici politice totalitare utilizate în România, în afara celor la care se referă sursele date (1px2=2p) Exemple: cenzura, cultul personalității etc. câte 2 puncte pentru prezentarea fiecărei practici politice menționate - o scurtă expunere în care sunt precizate două informații referitoare la practica politică (2px2=4p)",
      "exercițiul_7": "4 puncte pentru menţionarea oricărei asemănări între practicile politice utilizate în Europa, în ultimul deceniu al secolului al XX-lea Exemplu: respectă drepturile și libertățile cetățenești etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„La începutul lunii aprilie [1848], boierii și reprezentanții orășenilor au organizat la Iași o întâlnire, în scopul de a denunța despotismul. [...] Erau hotărâți să limiteze puterile domnului Moldovei, Mihail Sturdza [...] fără intenția de a răsturna structurile politice și sociale existente [...]. Sturdza răspunse prin forță revendicării lor și, după scurte ciocniri, mulți dintre revoluționarii de frunte au fost exilați. În Țara Românească, [...] în luna martie, C. A. Rosetti [...] și Ion Ghica [...], printre alții, au format un comitet revoluționar însărcinat cu organizarea unei revolte armate. [...] În data de 9/21 iunie 1848, la Islaz [...] membrii comitetului [...] au dat citire unei Proclamații în care se prezenta programul revoluției. [...] Comitetul revoluționar își exprima intenția de a respecta toate tratatele în vigoare cu Imperiul Otoman, dar nu-și putea disimula ostilitatea față de Rusia, cerând să se pună capăt regimului instituit de Regulamentele Organice. În continuare, comitetul enumera principiile pe care își propunea să le promoveze în așezarea principatului pe un nou făgaș: egalitatea în drepturi a tuturor cetățenilor, împărțirea echitabilă a datoriilor publice prin impozit în raport cu veniturile, larga participare la viața politică prin vot universal, libertatea presei, a cuvântului și a întrunirilor, abolirea sistemului de clacă prin despăgubirea moșierilor, extinderea sistemului educațional printr-un învățământ gratuit și egal pentru toți cetățenii [...], desființarea tuturor rangurilor și titlurilor nobiliare și alegerea domnilor pe termen de cinci ani, din toate categoriile sociale. [...] Principalul teatru de acțiune a fost orașul București, unde revoluția a început la 11/23 iunie [...]. Străzile erau pline de oameni, cărora li se distribuiau copii ale Proclamației de la Islaz. Domnitorul Gheorghe Bibescu nu a opus niciun fel de rezistență și a acceptat imediat să semneze Proclamația ce urma să fie folosită, temporar, drept constituție; totodată, a recunoscut noul cabinet ministerial. Dar, în realitate, el nu a simpatizat cu aceste reforme, iar la 13/25 iunie a abdicat și a fugit la Brașov.” (M.Bărbulescu, D.Deletant, K.Hitchins, Ş.Papacostea, P.Teodor, Istoria României)",
    "cerința": {
      "exercițiul_1": "Numiţi un revoluționar precizat în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi domnitorul Moldovei și o acțiune desfășurată în 1848 în acest spațiu istoric, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la acțiunile din București.",
      "exercițiul_5": "Formulaţi, pe baza sursei date, un punct de vedere referitor la comitetul revoluționar din Țara Românească, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia acțiunile desfășurate de români în 1859 au contribuit la formarea statului român modern. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru oricare dintre răspunsurile: C. A. Rosetti, Ion Ghica Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XIX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: Mihail Sturdza 3 puncte pentru menționarea oricărei acțiuni desfășurată în 1848, în Moldova Exemplu: La începutul lunii aprilie [1848], boierii și reprezentanții orășenilor au organizat la Iași o întâlnire, în scopul de a denunța despotismul etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menţionarea, din sursa dată, a oricăror două informații referitoare la acțiunile din București (3px2=6p) Exemple: revoluția a început la 11/23 iunie, străzile sunt pline de oameni, cărora li se distribuie copii ale Proclamației de la Islaz etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la comitetul revoluționar din Țara Românească câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Probă scrisă la istorie Test 16 Barem de evaluare şi de notare Pagina 1 din 2 Ministerul Educaţiei și Cercetării Centrul Naţional de Politici și Evaluare în Educație Exemplu: Comitetul revoluționar din Țara Românească a propus modernizarea societății românești. Informațiile care susțin punctul de vedere sunt: larga participare la viața politică prin vot universal și extinderea sistemului educațional printr-un învățământ gratuit și egal pentru toți cetățenii etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: alegerea lui Al. I. Cuza ca domn și în Țara Românească etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre organizarea spațiului românesc în secolele al IX-lea – al XVIII-lea, având în vedere: - precizarea unei autonomii locale atestate în spațiul românesc, în secolele al IX-lea – al XIII-lea și menționarea a două caracteristici ale autonomiilor din această perioadă; - menționarea a două instituții centrale constituite, în secolele al XII-lea – al XIV-lea, în spațiul intracarpatic; - prezentarea unei instituții centrale organizată în spațiul românesc extracarpatic, în secolul al XIV-lea; - formularea unui punct de vedere referitor la organizarea unei instituții centrale din spațiul românesc, în primele două decenii ale secolului al XVIII-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărei autonomii locale atestată în spațiul românesc, în secolele al IX-lea – al XIII-lea (de exemplu: voievodatul lui Litovoi etc.) câte 3 puncte pentru menționarea oricăror două caracteristici ale autonomiilor din această perioadă (de exemplu: sunt constituite pe teritoriul uniunilor de obști/obștilor, conducătorul are atribuții militar-administrative, etc.) (3px2=6p) - câte 3 puncte pentru menționarea oricăror două instituții centrale constituite, în secolele al XII-lea – al XIV-lea, în spațiul intracarpatic (de exemplu: voievodatul, congregația generală etc.) (3px2=6p) - 2 puncte pentru menționarea oricărei instituții centrale organizată în spațiul românesc extracarpatic, în secolul al XIV-lea (de exemplu: domnia etc.) 3 puncte pentru prezentarea instituției menționate - o scurtă expunere în care sunt precizate două informații referitoare la instituție și se utilizează relația cauză-efect; 1 punct pentru precizarea doar a unei informații referitoare la instituție - 1 punct pentru formularea oricărui punct de vedere referitor organizarea unei instituții centrale din spațiul românesc, în primele două decenii ale secolului al XVIII-lea (de exemplu: În primele două decenii ale secolului al XVIII-lea, în organizarea instituției politice centrale din Moldova și din Țara Românească intervine Imperiul Otoman. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}