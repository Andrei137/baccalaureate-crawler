{
  "subiectul_1": {
    "sursa": "A. „O povară în plus pentru economia României era prezența copleșitoare a Uniunii Sovietice. Plata despăgubirilor de război, în care se includeau alimente și materii prime de toate felurile, pradă de război, în special echipament industrial și obligația de a furniza armatelor sovietice din teren tot felul de bunuri au secătuit țara de resurse de care avea mare nevoie pentru propria redresare economică. În prima jumătate a anului 1947, Partidul Comunist a acționat pentru a-și mări controlul asupra tuturor ramurilor economiei. Planificarea și conducerea centralizată erau la ordinea zilei și toate măsurile pe care le-a luat s-au dovedit a fi doar faza pregătitoare în vederea naționalizării industriei și colectivizării agriculturii. La 5 aprilie, un nou Minister al Industriei și Comerțului, care combina atributele a numeroase alte agenții de stat, și-a asumat puteri largi în strângerea și distribuția bunurilor agricole și industriale de consum, alocarea materiilor prime pentru industrie [...] și în controlarea creditelor. Transformarea economiei românești în conformitate cu modelul sovietic a fost însoțită de integrarea ei în blocul sovietic.” (M.Bărbulescu, D.Deletant, K.Hitchins, S.Papacostea, P.Teodor, Istoria României) B. „Speranțele românilor într-un viitor economic din ce în ce mai luminos au fost sporite de existența unei cantități din ce în ce mai mare de bunuri de larg consum la sfârșitul anilor `60, dar când restricțiile au ajuns un lucru la ordinea zilei, în anii `70 și `80, aceste speranțe au fost zdruncinate. În lumina admirației lui Ceaușescu pentru Stalin, nu este surprinzător faptul că politica economică a fost caracterizată de obsesia pentru industrializare și opoziția totală față de orice formă de proprietate privată. În consecință, Ceaușescu a fost cu atât mai iritat de faptul că promotorul reformelor economice în blocul răsăritean, în 1985, avea să fie noul lider al Uniunii Sovietice, Mihail Gorbaciov, și ca atare, la ședința Comitetului Central al Partidului Comunist din noiembrie 1985, și-a exprimat opoziția față de schimbare. [...] Ceaușescu a intervenit în mod constant în probleme economice și [...] a continuat «vizitele de lucru» în întreprinderile unde dădea «indicații prețioase». Prin urmare, aceste indicații erau aplicate, în măsura în care era posibil, dar asta ducea la ajustări continue ale politicii și practicii economice, care-i năuceau pe conducătorii de întreprinderi și pe muncitori, având un efect opus celui dorit [...]. România și-a întors privirea către țările Europei Occidentale pentru împrumuturi, dar plata acestora fusese evaluată pe baza unor estimări prea optimiste cu privire la capacitatea de a plăti datoriile prin exporturi, întrucât acestea s-au dovedit a fi de slabă calitate.” (D. Deletant, România sub regimul comunist)",
    "cerința": {
      "exercițiul_1": "Numiţi un conducător politic precizat în sursa B.",
      "exercițiul_2": "Precizaţi, din sursa A, o informație referitoare la despăgubirile de război.",
      "exercițiul_3": "Menţionaţi formațiunea politică și un spațiu istoric la care se referă atât sursa A, cât și sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că măsurile economice vizau și agricultura.",
      "exercițiul_5": "Scrieţi o relaţie cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercițiul_6": "Prezentaţi alte două acțiuni din politica internă a statului român desfășurate în perioada totalitarismului, în afara celor la care se referă sursele date.",
      "exercițiul_7": "Menţionaţi o caracteristică a democrației din România, în secolul al XX-lea."
    },
    "barem": {
      "exercițiul_1": "2 puncte pentru oricare dintre răspunsurile: Ceaușescu, Stalin, Mihail Gorbaciov/Gorbaciov Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru oricare dintre răspunsurile: includeau alimente și materii prime de toate felurile, au secătuit țara de resursele de care avea nevoie pentru propria redresare economică etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_3": "câte 3 puncte pentru fiecare răspuns: Partidul Comunist, România/Uniunea Sovietică Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercițiul_4": "3 puncte pentru scrierea literei A",
      "exercițiul_5": "7 puncte pentru scrierea oricărei relații cauză-efect stabilită între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemple: Cauză: În lumina admirației lui Ceaușescu pentru Stalin, nu este surprinzător faptul că politica economică a fost caracterizată de obsesia pentru industrializare și opoziția totală față de orice formă de proprietate privată și efect: În consecință, Ceaușescu a fost cu atât mai iritat de faptul că promotorul reformelor economice în blocul răsăritean, în 1985, avea să fie noul lider al Uniunii Sovietice, Mihail Gorbaciov SAU Cauză: Ceaușescu a fost cu atât mai iritat de faptul că promotorul reformelor economice în blocul răsăritean, în 1985, avea să fie noul lider al Uniunii Sovietice, Mihail Gorbaciov și efect: ca atare, la ședința Comitetului Central al Partidului Comunist din noiembrie 1985, și-a exprimat opoziția față de schimbare etc.",
      "exercițiul_6": "câte 1 punct pentru menționarea oricăror alte două acțiuni din politica internă a statului român desfășurate în perioada totalitarismului, în afara celor la care se referă sursele date (1px2=2p) Exemple: adoptarea Constituției din 1948/1952/1965, utilizarea cenzurii etc. câte 2 puncte pentru prezentarea fiecărei acțiuni menționate - o scurtă expunere în care sunt precizate două informații referitoare la acțiune (2px2=4p)",
      "exercițiul_7": "4 puncte pentru menţionarea oricărei caracteristici a democrației din România, în secolul al XX-lea Exemple: garantează drepturile cetățenești, guvernarea pe baza principiului separării puterilor etc. Se punctează orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "sursa": "„La 4/16 aprilie 1877 a fost semnată Convenția de la București, în temeiul căreia trupele rusești aveau dreptul să treacă pe teritoriul României, iar Rusia se obliga «a menține și a face să se respecte drepturile politice ale statului român [...], precum și a apăra integritatea teritorială a României». În ziua de 12/24 aprilie începea războiul ruso-turc, iar artileria turcă a bombardat localitățile românești de la Dunăre. [...] Războiul pentru independență începuse. [...] Participarea românilor – refuzată inițial [...] de țar – devenise indispensabilă pentru trupele rusești. În ziua de 16/28 august a avut loc [...] întâlnirea lui Carol I cu țarul Alexandru al II-lea și marele duce Nicolae. [...] După discuție [...], marele duce Nicolae i-a oferit domnitorului, în numele țarului Alexandru al II-lea, comanda supremă asupra trupelor rusești din fața Plevnei. [...] Prezența celor 38.000 de ostași români pe frontul de la Plevna a schimbat radical raportul de forțe în defavoarea turcilor. La 30 august a început cel de-al treilea atac asupra Plevnei, în urma căruia ostașii români au reușit, cu grele sacrificii, să cucerească reduta Grivița I. [...] După lupte grele și un lung asediu, Plevna a fost cucerită de trupele româno-ruse la 28 noiembrie/10 decembrie 1877, când comandantul cetății, Osman Pașa s-a predat. Ostașii români s-au acoperit de glorie nu numai în luptele de la Plevna, dar și de la Rahova, Smârdan și Vidin, pecetluind [...] independența de stat a României. [...] Ca urmare a înfrângerii militare suferite, Imperiul Otoman a cerut armistițiul. [...] Tratatul din 1/13 iulie 1878 recunoștea independența de stat a României, precum și reunirea Dobrogei cu patria mamă. Pe de altă parte, România a fost nevoită «să retrocedeze [...] împăratului Rusiei» trei județe din sudul Basarabiei. La 9/21 septembrie 1878 Consiliul de Miniștri a hotărât ca domnitorul Carol I să poarte titlul de «Alteță Regală». Prin aceasta se urmărea [...] afirmarea României în arena internațională – ca un stat independent și suveran, care a rupt definitiv cu trecutul de vasalitate față de Imperiul Otoman [...].” (I. Scurtu, Monarhia în România)",
    "cerința": {
      "exercițiul_1": "Numiţi o luptă precizată în sursa dată.",
      "exercițiul_2": "Precizaţi secolul la care se referă sursa dată.",
      "exercițiul_3": "Menţionaţi domnitorul României și scopul preluării titlului de Alteță Regală de către acesta, la care se referă sursa dată.",
      "exercițiul_4": "Menţionaţi, din sursa dată, două informaţii referitoare la Convenția de la București.",
      "exercițiul_5": "Formulaţi, pe baza sursei date, un punct de vedere referitor la ostașii români, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia statul român modern a fost consolidat în perioada anterioară evenimentelor descrise în sursa dată. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru oricare dintre răspunsurile: Grivița I, Plevna, Rahova, Smârdan, Vidin. Se punctează orice mod de redactare a răspunsului corect (prin precizare/menționare sau în enunț).",
      "exercițiul_2": "2 puncte pentru răspunsul: al XIX-lea Se punctează orice mod de redactare a răspunsului corect (prin precizare/menționare sau în enunț).",
      "exercițiul_3": "3 puncte pentru răspunsul: Carol I 3 puncte pentru menționarea scopului preluării titlului de Alteță Regală de către Carol I Exemple: afirmarea României, ca stat independent, în relațiile internaționale, Prin aceasta se urmărea [...] afirmarea României în arena internațională – ca un stat independent și suveran, care a rupt definitiv cu trecutul de vasalitate față de Imperiul Otoman etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la Convenția de la București (3px2=6p) Exemple: a fost semnată la 4/16 aprilie 1877, trupele rusești aveau dreptul să treacă pe teritoriul României, Rusia se obliga «a menține și a face să se respecte drepturile politice ale Probă scrisă la istorie Varianta 8 Barem de evaluare şi de notare Pagina 1 din 2 Ministerul Educaţiei Naţionale Centrul Naţional de Evaluare şi Examinare statului român [...], precum și a apăra integritatea teritorială a României» etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercițiul_5": "4 puncte pentru formularea, pe baza sursei date, a oricărui punct de vedere referitor la ostașii românii câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemple: În războiul antiotoman din 1877-1878, ostașii români au participat la cucerirea Plevnei. Informațiile care susțin punctul de vedere sunt: Prezența celor 38.000 de ostași români pe frontul de la Plevna a schimbat radical raportul de forțe în defavoarea turcilor. și La 30 august a început cel de-al treilea atac asupra Plevnei, în urma căruia ostașii români au reușit, cu grele sacrificii, să cucerească reduta Grivița I. SAU Implicarea ostașilor români în războiul din 1877-1878 are consecințe negative pentru otomani. Informațiile care susțin punctul de vedere sunt: Prezența celor 38.000 de ostași români pe frontul de la Plevna a schimbat radical raportul de forțe în defavoarea turcilor. și După lupte grele și un lung asediu, Plevna a fost cucerită de trupele româno-ruse la 28 noiembrie/10 decembrie 1877, când comandantul cetății, Osman Pașa s-a predat. etc. Punctajul total (10 puncte) sau cel parțial (7 puncte) se acordă răspunsului care cuprinde atât punctul de vedere, cât și informațiile/informația. Nu se punctează doar punctul de vedere sau doar informațiile/informația.",
      "exercițiul_6": "4 puncte pentru argumentarea afirmației date - prezentarea oricărui fapt istoric relevant (de exemplu: reformele realizate în timpul domniei lui Al. I. Cuza (1859-1866); adoptarea Constituției din 1866 etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.)"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre acțiunile militare și diplomatice desfășurate de români în Evul Mediu şi la începuturile modernității, având în vedere: - precizarea unei instituții centrale din spațiul românesc, în Evul Mediu; - menționarea a două acţiuni militare la care participă românii în a doua jumătate a secolului al XIV-lea – prima jumătate a secolului al XV-lea și a două asemănări între acestea; - prezentarea unei acţiuni militare desfășurată în spațiul românesc, în a doua jumătate a secolului al XV-lea; - formularea unui punct de vedere referitor la diplomația promovată de români la sfârșitul Evului Mediu și începuturile modernității şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărei instituții centrale din spațiul românesc, în Evul Mediu (de exemplu: Domnia, Biserica etc.) - câte 3 puncte pentru menţionarea oricăror două acţiuni militare la care participă românii în a doua jumătate a secolului al XIV-lea – prima jumătate a secolului al XV-lea (de exemplu: lupta de la Rovine desfășurată la sfârșitul secolului al XIV-lea, lupta de la Nicopole din 1396, lupta de la Varna din 1444 etc.) (3px2=6p) câte 3 puncte pentru menţionarea oricăror două asemănări între acestea (de exemplu: caracter antiotoman, se înscriu în politica de cruciadă, implicarea voievozilor români etc.) (3px2=6p) - 2 puncte pentru menţionarea oricărei acţiuni militare desfășurată în spațiul românesc, în a doua jumătate a secolului al XV-lea (de exemplu: lupta de la Vaslui din 1475, lupta de la Codrii Cosminului de la sfârșitul secolului al XV-lea etc.) 3 puncte pentru prezentarea acțiunii militare menționate - o scurtă expunere în care sunt precizate două informații referitoare la acțiunea militară și se utilizează relația cauză-efect 1 punct pentru precizarea doar a unei informații referitoare la acțiunea militară - 1 punct pentru formularea oricărui punct de vedere referitor la diplomația promovată de români la sfârșitul Evului Mediu și începuturile modernității (de exemplu: Diplomația promovată de români la sfârșitul Evului Mediu și începuturile modernității are caracter antiotoman. SAU La sfârșitul Evului Mediu și începuturile modernității, diplomația promovată de români este orientată spre puteri creștine. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}