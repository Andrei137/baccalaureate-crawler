{
  "subiectul_1": {
    "sursa": "A. „(…) Ansamblu puterilor garante şi puterea suzerană au recunoscut dubla alegere şi unificarea, pe calea uniunii personale (…). În urma unei noi conferinţe a reprezentanţilor puterilor, întrunită (…) în toamna anului 1861, a fost acceptată o uniune reală, tot pe timpul domniei lui Alexandru Ioan Cuza, în temeiul căreia, începând cu 22 ianuarie 1862, s-a format primul guvern român cu autoritate asupra ambelor părţi ale noului stat (…). Deci, statul naţional a fost constituit ca un stat cu structuri unitare, respingându-se soluţia unei simple <alăturări> (…). Alexandru Ioan Cuza nu a fost numai «domnul Unirii», ci şi un «un domn al reformelor. (…) O nouă lege electorală, sancţionată prin plebiscit, şi o sporire a puterii domnitorului, printr-un Statut dezvoltător al Convenţiei, [au fost] acceptate de puterile garante, care (…), şi-au manifestat acordul ca orice modificare a legislaţiei interne să se poată efectua în Principatele Unite fără vreun amestec al lor.” (D. Berindei, Secolul al XIX-lea) B. „[Alexandru Ioan] Cuza a făcut greşeala de a-şi impune Statutul şi o reformă rurală, ambele în 1864, într-un mod în care şi-a îndepărtat vechii sprijinitori şi i-a unit pe duşmanii săi. Izolat astfel politic, i-a încurajat el însuşi pe complotişti, lăsând să se înţeleagă că s-ar putea să abdice. La 23 februarie 1866, în grabă şi fără a provoca dezordine publică sau a întâmpina o rezistenţă din partea lui Cuza, coaliţia (…) l-a silit pe Cuza să abdice (…). (…) Reacţia imediată a Marilor Puteri faţă de lovitura de stat a fost cererea de a fi respectate toate tratatele (…). Nu au făcut nici un efort pentru a-l reînscăuna pe Cuza (…). [Cu excepţia Imperiului Otoman] nici unul dintre celelalte state garante nu doreau să redeschidă întreaga chestiune românească. Aveau toate alte preocupări mai presante şi nu au acordat Principatelor [Unite] cine ştie ce întâietate.” (K. Hitchins, România, 1866-1947)",
    "cerința": {
      "exercițiul_1": "Numiţi, din sursa A, instituţia înfiinţată în anul 1862.",
      "exercițiul_2": "Precizaţi, din sursa B, evenimentul istoric desfăşurat în anul 1866.",
      "exercițiul_3": "Numiţi domnitorul şi spaţiul istoric la care se referă atât sursa A, cât şi sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine ideea conform căreia evenimentele din spaţiul românesc se desfăşoară cu acordul Marilor Puteri, selectând, din această sursă, două informaţii aflate în relaţie cauză - efect.",
      "exercițiul_5": "Scrieţi, pe foaia de examen, litera corespunzătoare sursei care combate ideea conform căreia evenimentele din spaţiul românesc se desfăşoară cu acordul Marilor Puteri, selectând, din această sursă, două informaţii aflate în relaţie cauză - efect.",
      "exercițiul_6": "Menţionaţi două proiecte politice, din secolele al XVIII-lea – al XIX-lea, care au contribuit la constituirea statului român modern.",
      "exercițiul_7": "Argumentaţi, printr-un fapt istoric relevant, afirmaţia conform căreia acţiunile desfăşurate de România în relaţiile internaţionale, din secolul al XIX-lea, au contribuit la consolidarea statului român modern. (Se punctează pertinenţa argumentării elaborate prin utilizarea unui fapt istoric relevant, respectiv, a conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru numirea, din sursa A, a instituţiei înfiinţate în anul 1862.",
      "exercițiul_2": "2 puncte pentru precizarea, din sursa B, a oricărui eveniment istoric desfăşurat în anul 1866.",
      "exercițiul_3": "Câte 3 puncte pentru numirea domnitorului şi a spaţiului istoric la care se referă atât sursa A, cât şi sursa B. (3px2=6p)",
      "exercițiul_4": "1 punct pentru scrierea, pe foaia de examen, a literei A, corespunzătoare sursei care susţine ideea conform căreia evenimentele din spaţiul românesc se desfăşoară cu acordul Marilor Puteri. 5 puncte pentru selectarea, din sursa A, a oricăror două informaţii aflate în relaţie cauză - efect.",
      "exercițiul_5": "1 punct pentru scrierea, pe foaia de examen, a literei B, corespunzătoare sursei care combate ideea conform căreia evenimentele din spaţiul românesc se desfăşoară cu acordul Marilor Puteri. 5 puncte pentru selectarea, din sursa B, a oricăror două informaţii aflate în relaţie cauză - efect.",
      "exercițiul_6": "Câte 2 puncte pentru menţionarea oricăror două proiecte politice, din secolele al XVIII-lea - al XIX-lea, care au contribuit la constituirea statului român modern. (2px2=4p)",
      "exercițiul_7": "1 punct pentru pertinenţa argumentării afirmaţiei conform căreia acţiunile desfăşurate de România în relaţiile internaţionale, din secolul al XIX-lea, au contribuit la consolidarea statului român modern; 2 puncte pentru selectarea oricărui fapt istoric relevant care susţine afirmaţia dată; 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.)."
    }
  },
  "subiectul_2": {
    "sursa": "A. „Până în luna iulie 1933, Germania devenise un stat monopartid, în cadrul căruia Partidul nazist se voia singura autoritate politică în ceea ce priveşte toate aspectele vieţii germane. (...) <Legea privind asigurarea unităţii partidului şi statului>, promulgată în decembrie 1933, declara că partidul este <legat inseparabil de stat>, dar explicaţia era formulată în termeni într-atât de echivoci, încât să fie cu neputinţă de înţeles. Două luni mai târziu, Hitler declara că responsabilităţile principale ale partidului erau (...) de a organiza propaganda şi îndoctrinarea. (...) Organizarea partidului a fost creată şi dezvoltată ca un mijloc de câştigare a puterii politice.” (G.Layton, Germania: Al Treilea Reich, 1933 – 1945) B. „Acţionând cu o rapiditate deconcertantă, care face imposibilă orice ripostă, Hitler se afirmă imediat drept stăpân deplin al Germaniei. Dizolvarea, la 1 februarie, a Parlamentului, iar apoi incendierea provocatoare a clădirii Reichstagului, la 27 februarie, (...) permit decretarea stării de asediu, suspendarea exercitării libertăţilor constituţionale şi trimiterea în lagărele de concentrare (…) a principalilor oponenţi ai regimului, a căror arestare este efectuată de aici înainte de Gestapo (Poliţia Secretă a statului).” (P. Thibault, în Istoria Universală)",
    "cerința": {
      "exercițiul_1": "Numiţi formaţiunea politică la care se referă sursa A.",
      "exercițiul_2": "Precizaţi, din sursa B, o informaţie referitoare la Parlament.",
      "exercițiul_3": "Numiţi spaţiul istoric şi conducătorul politic la care se referă atât sursa A, cât şi sursa B.",
      "exercițiul_4": "Menţionaţi, pe baza sursei A, un punct de vedere referitor la rolul partidului în cadrul regimului politic, susţinându-l cu o explicaţie din text.",
      "exercițiul_5": "Menţionaţi, pe baza sursei B, un punct de vedere referitor la atitudinea faţă de oponenţii regimului politic, susţinându-l cu o explicaţie din text.",
      "exercițiul_6": "Menţionaţi două ideologii care exemplifică existenţa totalitarismului în Europa secolului al XX-lea.",
      "exercițiul_7": "Prezentaţi o practică politică democratică, din prima jumătate a secolului al XX-lea, din Europa."
    },
    "barem": {
      "exercițiul_1": "2 puncte pentru numirea formaţiunii politice la care se referă sursa A.",
      "exercițiul_2": "2 puncte pentru precizarea, din sursa B, a oricărei informaţii referitoare la Parlament.",
      "exercițiul_3": "Câte 3 puncte pentru numirea spaţiului istoric şi a conducătorului politic la care se referă atât sursa A, cât şi sursa B. (3px2=6p)",
      "exercițiul_4": "3 puncte pentru menţionarea, pe baza sursei A, a oricărui punct de vedere referitor la rolul partidului în cadrul regimului politic. 3 puncte pentru susţinerea punctului de vedere menţionat cu oricare explicaţie din sursa A.",
      "exercițiul_5": "3 puncte pentru menţionarea, pe baza sursei B, a oricărui punct de vedere referitor la atitudinea faţă de oponenţii regimului politic. 3 puncte pentru susţinerea punctului de vedere menţionat cu oricare explicaţie din sursa B.",
      "exercițiul_6": "Câte 2 puncte pentru menţionarea oricăror două ideologii care exemplifică existenţa totalitarismului în Europa secolului al XX-lea. (2px2=4p)",
      "exercițiul_7": "1 punct pentru menţionarea oricărei practici politice democratice, din prima jumătate a secolului al XX-lea, din Europa. 3 puncte pentru prezentarea practicii politice menţionate. Barem de evaluare şi de notare Varianta 6 Probă scrisă la Istorie 1 Ministerul Educaţiei, Cercetării, Tineretului şi Sportului Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre rolul instituţiilor centrale din spaţiul românesc, în relaţiile internaţionale, în secolele al XIV-lea – al XVI-lea, având în vedere: - menţionarea a două instituţii centrale înfiinţate în spaţiul românesc, în Evul Mediu; - menţionarea a două acţiuni diplomatice care vizează spaţiul românesc, desfăşurate în secolele al XIV-lea – al XV-lea; - prezentarea unei acţiuni militare la care participă reprezentantul unei instituţii centrale, din spaţiul românesc, în secolele al XIV-lea – al XV-lea şi precizarea unei consecinţe a acestei acţiuni; - formularea unui punct de vedere referitor la implicarea spaţiului românesc în relaţiile internaţionale din secolul al XVI-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/ logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: • câte 3 puncte pentru menţionarea oricăror două instituţii centrale înfiinţate în spaţiul românesc, în Evul Mediu; (3px2=6p) • câte 3 puncte pentru menţionarea oricăror două acţiuni diplomatice care vizează spaţiul românesc, desfăşurate în secolele al XIV-lea – al XV-lea; (3px2=6p) • 2 puncte pentru menţionarea oricărei acţiuni militare la care participă reprezentantul unei instituţii centrale, din spaţiul românesc, în secolele al XIV-lea – al XV-lea; • 3 puncte pentru prezentarea coerentă a acţiunii militare menţionate, prin evidenţierea relaţiei istorice de cauzalitate şi utilizarea unui exemplu/ a unei caracteristici; 1 punct pentru utilizarea doar a unui exemplu/ a unei caracteristici referitoare la acţiunea militară menţionată; • 2 puncte pentru precizarea oricărei consecinţe a acţiunii militare menţionate; • 1 punct pentru formularea oricărui punct de vedere referitor la implicarea spaţiului românesc în relaţiile internaţionale din secolul al XVI-lea; • 1 punct pentru pertinenţa argumentării punctului de vedere formulat; • 2 puncte pentru selectarea oricărui fapt istoric relevant care susţine punctul de vedere formulat; • 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.). Ordonarea şi exprimarea ideilor menţionate – 6 puncte distribuite astfel: • 2 puncte pentru utilizarea limbajului istoric adecvat; 1 punct pentru utilizarea parţială a limbajului istoric adecvat; 0 puncte pentru lipsa limbajului istoric; • 1 punct pentru structurarea textului (introducere - cuprins - concluzii); 0 puncte pentru text nestructurat; • 2 puncte pentru respectarea succesiunii cronologice/ logice a faptelor istorice; 1 punct pentru respectarea parţială a succesiunii cronologice/ logice a faptelor istorice; 0 puncte pentru nerespectarea succesiunii cronologice/ logice a faptelor istorice; • 1 punct pentru respectarea limitei de spaţiu; 0 puncte pentru nerespectarea limitei de spaţiu. Barem de evaluare şi de notare Varianta 6"
  }
}