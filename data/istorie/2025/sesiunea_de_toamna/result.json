{
  "subiectul_1": {
    "subiect": {
      "enunt": "Citiţi, cu atenţie, sursele de mai jos: A. „Faza războaielor ofensive ale lui lancu [de Hunedoara] a încetat, mai ales după ce, la 1453, simbolul lumii creştine răsăritene - Constantinopolul - cade în mâinile turcilor. La scurtă vreme, în 1456, sultanul Imperiului Otoman, Mehmed II se îndreaptă spre [...] cucerirea Belgradului, cheia Ungariei şi a Europei Centrale. Iancu [de Hunedoara] întăreşte linia Dunării. [...] Atacul general, dezlănțuit de lancu [de Hunedoara] asupra taberei turcești la 22 iulie 1456, a condus la o victorie zdrobitoare a creştinilor în lupta de la Belgrad. Turcii s-au retras în derută, iar sultanul a fost rănit. Vestea victoriei străbătea întreaga Europă [...]. Dar pericolul otoman nu trecuse. [...] Ocuparea Bosniei în 1463, a cetăților moldovene Chilia şi Cetatea Albă în 1484, campaniile din [...] 1475, 1476 din Moldova, 1479 din Transilvania sunt doar momente mai importante ale ofensivei otomane. Transilvania era mai ferită, datorită protecţiei oferite de celelalte două țări române, dar partea sa de sud şi Banatul erau frecvent atacate [...].” (I. A. Pop, Istoria Transilvaniei medievale: de la etnogeneza românilor până la Mihai Viteazul) B. „În legătură cu măsurile de apărare a Belgradului luate de Iancu [de Hunedoara] trebuie pusă şi întorsătura pe care o iau relațiile cu Țara Românească, în primăvara anului 145",
      "exercitiul_6": "[...] Domnul Țării Românești, Vladislav al II-lea, intrase în legături prea strânse cu turcii [...] și din această cauză Iancu [de Hunedoara] i-a confiscat posesiunile din Transilvania. [...] Unor detașamente turcești li se îngăduie să treacă prin Țara Românească spre a pătrunde în Transilvania. În toamna anului 1455, [...] Iancu [de Hunedoara] s-a străduit să ajungă la o împăcare fiindcă spera, probabil, să obţină ajutorul lui Vladislav al II-lea împotriva Imperiului Otoman. Încercările sale au rămas fără urmări durabile, astfel că Iancu de Hunedoara are de înfruntat o răscoală a românilor făgărășeni, pe care o sprijinea, după toate probabilitățile, domnul Țării Româneşti. În faţa acestei stări de lucruri, Iancu [de Hunedoara] l-a ajutat pe Vlad Ţepeş, să pătrundă în Ţara Românească [...] și să devină domn. Iancu [de Hunedoara] se asigura împotriva unui atac turcesc prin Țara Românească și își putea concentra forțele pentru lupta de la Belgrad.” (C. Mureșan, Iancu de Hunedoara) Pornind de la aceste surse, răspundeţi la următoarele cerinţe: Prezentaţi două acțiuni diplomatice la care participă românii în secolele al XIV-lea – al XV-lea.",
      "exercitiul_1": "Numiţi un domn al Țării Românești, precizat în sursa B.",
      "exercitiul_2": "Precizaţi, din sursa A, o informație referitoare la acțiunile otomanilor în perioada 1463-1484.",
      "exercitiul_3": "Menţionaţi conducătorul militar și lupta la care se referă atât sursa A, cât și sursa B.",
      "exercitiul_4": "Scrieţi, pe foaia de examen, litera corespunzătoare sursei care susţine că victoria creștinilor determină retragerea turcilor.",
      "exercitiul_5": "Scrieţi o relaţie cauză-efect stabilită între două informaţii selectate din sursa B, precizând rolul fiecăreia dintre aceste informaţii (cauză, respectiv efect).",
      "exercitiul_7": "Menţionaţi o asemănare între două acțiuni militare desfășurate de reprezentanți ai spațiului românesc în secolul al XVI-lea."
    },
    "barem": {
      "exercitiul_1": "2 puncte pentru oricare dintre răspunsurile: Vladislav al II-lea, Vlad Țepeș Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru oricare dintre răspunsurile: ocuparea Bosniei în 1463; sunt organizate campanii în Moldova etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_3": "câte 3 puncte pentru fiecare dintre răspunsurile: Iancu de Hunedoara, Belgrad Se punctează orice mod de redactare a răspunsului corect (prin precizare/menționare sau în enunț). (3px2=6p)",
      "exercitiul_4": "3 puncte pentru scrierea literei A",
      "exercitiul_5": "7 puncte pentru scrierea oricărei relații cauză-efect stabilite între două informații selectate din sursa B, precizând rolul fiecăreia dintre aceste informaţii (cauză, respectiv efect) Exemple: cauză: Domnul Țării Românești, Vladislav al II-lea, intrase în legături prea strânse cu turcii și efect: din această cauză Iancu [de Hunedoara] i-a confiscat posesiunile din Transilvania SAU cauză: Încercările sale au rămas fără urmări durabile și efect: astfel că Iancu de Hunedoara are de înfruntat o răscoală a românilor făgărășeni etc.",
      "exercitiul_6": "câte 1 punct pentru menționarea oricăror două acțiuni diplomatice la care participă românii în secolele al XIV-lea – al XV-lea (1px2=2p) Exemple: Tratatul de la Brașov, Alexandru cel Bun acceptă suzeranitatea regelui Poloniei, Tratatul de la Overchelăuți etc. câte 2 puncte pentru prezentarea fiecărei acțiuni diplomatice menționate - o scurtă expunere în care sunt precizate două informații referitoare la acțiunea diplomatică (2px2=4p)",
      "exercitiul_7": "4 puncte pentru menționarea oricărei asemănări între două acțiuni militare desfășurate de reprezentanți ai spațiului românesc în secolul al XVI-lea Exemple: caracter antiotoman, exercitarea prerogativelor domniei etc. Se punctează exclusiv menționarea asemănării (nu se iau în considerare alte informații). Punctajul se acordă pentru orice mod de redactare a răspunsului corect (prin precizare/menționare sau în enunț)."
    }
  },
  "subiectul_2": {
    "subiect": {
      "enunt": "Citiți, cu atenție, sursa de mai jos: „Constituția din 1866 se baza pe nevoile societății românești exprimate și în programul de la 1848, în Convenția de la Paris (1858) și în Statutul lui Cuza (1864), având ca model constituția belgiană. Se proclamau unele principii de bază [...], anume «libertățile și drepturile fundamentale ale cetățeanului», «suveranitatea națională», «separarea puterilor în stat», responsabilitatea miniștrilor, sistemul parlamentar bicameral (cu două adunări), monarhia constituțională și ereditară (conducerea țării de către un principe, prin moștenirea tronului și cu respectarea constituției), responsabilitatea monarhului etc. Numele oficial al țării, consemnat în actul fundamental, era România. Suveranul avea mari atribuții în materie executivă (conducerea țării), dar și legislativă (alcătuirea legilor). Puterea legislativă o avea totuși Parlamentul, format din Senat și Camera Deputaților. Camera avea drept de a se conduce singură, de interpelare (deputații îi puteau trage la răspundere pe membrii guvernului) și de anchetă (de a cere cercetări chiar și pentru faptele miniștrilor). Între drepturi și libertăți se regăseau: inviolabilitatea proprietății private (neatingerea de bunurile cuiva), libertatea nestingherită a presei, fără cenzură [...]. În paralel, [...] se creează noi întreprinderi și ramuri industriale. [...] Al. I. Cuza a desființat taxele vamale la export, iar principele Carol I a încheiat în 1875 și 1876 convenții comerciale cu Austro-Ungaria și, respectiv, cu Rusia, înfruntând astfel Turcia [...]. În 1867, se instituie sistemul monetar național și se bat monedele României, leii [...], iar în 1880 ia naștere Banca Națională a României. [...] Progresele economice rapide erau însă împiedicate de suzeranitatea formală a Imperiului Otoman.” (I. A. Pop, Istoria României moderne) Pornind de la această sursă, răspundeţi la următoarele cerinţe:",
      "exercitiul_1": "Numiţi statul sub suzeranitatea căruia se afla România, precizat în sursa dată.",
      "exercitiul_2": "Precizaţi secolul la care se referă sursa dată.",
      "exercitiul_3": "Menţionaţi un conducător al statului român și o acțiune desfășurată de acesta în domeniul comercial, la care se referă sursa dată.",
      "exercitiul_4": "Menţionaţi, din sursa dată, două informaţii referitoare la sistemul financiar din perioada 1867- 1880.",
      "exercitiul_5": "Formulaţi, pe baza sursei date, un punct de vedere referitor la Constituția din 1866, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia România se implică în criza orientală, în perioada 1877-1878. (Se punctează prezentarea unui fapt istoric relevant și utilizarea conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru răspunsul: Imperiul Otoman Se punctează orice mod de redactare a răspunsului corect (prin precizare/menționare sau în enunț).",
      "exercitiul_2": "2 puncte pentru răspunsul: al XIX-lea Se punctează orice mod de redactare a răspunsului corect (prin precizare/menționare sau în enunț).",
      "exercitiul_3": "3 puncte pentru oricare dintre răspunsurile: Al. I. Cuza/Cuza, Carol I 3 puncte pentru menționarea oricărei acțiuni desfășurate de acesta în domeniul comercial, la care se referă sursa dată Exemple: a desființat taxele vamale la export; în 1875 a încheiat o convenție comercială cu Austro-Ungaria etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_4": "câte 3 puncte pentru menţionarea, din sursa dată, a oricăror două informaţii referitoare la sistemul financiar din perioada 1867-1880 (3px2=6p) Exemple: În 1867, se instituie sistemul monetar național; se bat monedele României, leii; în 1880 a fost înființată Banca Națională a României etc. Se punctează orice mod de redactare a răspunsului corect (prin citat din sursă/menționare sau în enunț).",
      "exercitiul_5": "4 puncte pentru formularea, pe baza sursei date, a oricărui punct de vedere referitor la Constituția din 1866 câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p) Exemple: Constituția din 1866 prevede principiile de organizare a statului. Informațiile care susțin punctul de vedere sunt: «suveranitatea națională» și «separarea puterilor în stat» SAU Prevederile Constituției din 1866 stabilesc rolul politic al Camerei Deputaților. Informațiile care susțin punctul de vedere sunt: Puterea legislativă o avea totuși Parlamentul, format din Senat și Camera Deputaților și Camera avea drept de a se conduce singură etc. Punctajul total (10 puncte) sau cel parțial (7 puncte) se acordă răspunsului format din punctul de vedere și din cele două informații/o informație selectate/selectată din sursă. Nu se punctează doar punctul de vedere sau doar informațiile/informația.",
      "exercitiul_6": "4 puncte pentru argumentarea afirmaţiei date - prezentarea oricărui fapt istoric relevant (de exemplu: Convenția cu Rusia, participarea la războiul ruso-otoman etc. ) prin precizarea a două informații referitoare la acest fapt și prin utilizarea conectorilor care exprimă cauzalitatea (deoarece, pentru că etc.) şi concluzia (aşadar, astfel etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre evoluția României în perioada 1947- 1985, având în vedere: - precizarea unui fapt istoric desfășurat în România, în perioada 1947-1948 și menționarea a două aspecte cu privire la acesta; - menționarea a două aspecte referitoare la politica externă a României, în perioada 1949-1960; - prezentarea unei practici politice utilizate în România, între anii 1961-1975; - formularea unui punct de vedere referitor la politica externă promovată de România în perioada 1965-1985, în cadrul Războiului rece şi susținerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, elaborarea argumentului istoric (prezentarea unui fapt istoric relevant și utilizarea conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: - 2 puncte pentru precizarea oricărui fapt istoric desfășurat în România, în perioada 1947-1948 (de exemplu: Constituția din 1948, naționalizarea etc.) câte 3 puncte pentru menţionarea oricăror două aspecte cu privire la acesta (de exemplu: Marea Adunare Națională era instituția supremă în stat, legitimează regimul totalitar, a fost elaborată după model sovietic etc., desființează proprietatea privată, vizează întreprinderile industriale, miniere, bancare și de transporturi, întreprinderile trec în proprietatea statului etc.) (3px2=6p) - câte 3 puncte pentru menţionarea oricăror două aspecte referitoare la politica externă a României, în perioada 1949-1960 (de exemplu: constituirea Consiliului de Ajutor Economic Reciproc, fondarea Pactului de la Varșovia, este subordonată față de URSS etc.) (3px2=6p) - 2 puncte pentru menţionarea oricărei practici politice utilizate în România, între anii 1961-1975 (de exemplu: Constituția din 1965, cultul personalității etc.) 3 puncte pentru prezentarea practicii politice menționate - o scurtă expunere în care sunt precizate două informații referitoare la practica politică și se utilizează relația cauză-efect 1 punct pentru precizarea doar a unei informații referitoare la practica politică - 1 punct pentru formularea oricărui punct de vedere referitor la politica externă promovată de România în perioada 1965-1985, în cadrul Războiului rece (de exemplu: Politica externă promovată de România în perioada 1965-1985, în cadrul Războiului rece, se caracterizează prin stabilirea relațiilor diplomatice cu state democratice.; Politica externă promovată de România în perioada 1965-1985, în cadrul Războiului rece, reflectă tendințele de distanțare față de URSS. etc.) 4 puncte pentru susținerea punctului de vedere formulat printr-un argument istoric – prezentarea oricărui fapt istoric relevant, prin precizarea a două informații referitoare la acest fapt și utilizarea conectorilor care exprimă cauzalitatea (deoarece, pentru că etc.) şi concluzia (așadar, astfel etc.) Ordonarea şi exprimarea ideilor menţionate – 6 puncte distribuite astfel: - 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat - 1 punct pentru structurarea eseului (introducere - cuprins - concluzie) - 2 puncte pentru respectarea succesiunii cronologice/logice a faptelor istorice 1 punct pentru respectarea parţială a succesiunii cronologice/logice a faptelor istorice - 1 punct pentru respectarea limitei de spaţiu"
  }
}