{
  "subiectul_1": {
    "subiect": {
      "enunt": "Citiţi cu atenţie sursele de mai jos: A. „Proclamând ridicarea generală la oaste, înainte de adunarea tuturor forţelor, Iancu [de Hunedoara] i-a înfruntat pe turci la Sântimbru [...] cu forţele care-i stăteau la dispoziţie [...], dar a fost înfrânt şi, prin urmare, obligat să se retragă în cetate, în vreme ce turcii, după ce au prădat împrejurimile, s-au îndreptat spre Sibiu, care era deja asediat de o parte a forţelor lor. Cu întăririle sosite din toată Transilvania, Iancu a pornit în urmărirea lor, zdrobindu-i cu desăvârşire, însuşi Mezid bei, împreună cu fiul său, găsindu-şi moartea pe câmpul de luptă, situat probabil în apropiere de Sibiu (22 martie 1442). Căutându-şi scăparea spre Turnu Roşu, resturile oastei turceşti au fost urmărite cu străşnicie, mai ales de către detaşamentul condus de Basarab al II-lea [...] care, cu sprijinul lui Iancu, a devenit domn al Ţării Româneşti.” (Istoria Românilor) B. „Oastea moldovenească era angajată în luptă încă din primele zile ale lunii aprilie 1574, dobândind o victorie de mare răsunet la Jilişte, [...] unde Petru Şchiopul, ajutat şi de fratele său Alexandru al II-lea Mircea, şi-a instalat tabăra pe malul râului Râmna, afluent al Putnei. La 14 aprilie, după ce avangarda turco-munteană a fost prinsă, Ion vodă a reuşit încercuirea completă a corpurilor de oaste inamice şi distrugerea lor. Petru Şchiopul şi fratele său puteau fi ucişi, dacă nu ar fi fost apăraţi de mai mulţi dregători [...]. Biruinţa de la Jilişte a deschis campania încheiată cu ocuparea Bucureştilor şi detronarea domnului Alexandru al II-lea Mircea al Ţării Româneşti [...]. Scopul acestei acţiuni era de a dobândi în Ţara Românească un domn aliat, susţinător al luptei antiotomane.” (Istoria Românilor) Pornind de la aceste surse, răspundeţi la următoarele cerinţe:",
      "exercitiul_1": "Numiţi conducătorul oastei care „i-a înfruntat pe turci la Sântimbru” precizat în sursa A.",
      "exercitiul_2": "Precizaţi secolul la care se referă sursa B.",
      "exercitiul_3": "Numiţi câte un domnitor al Ţării Româneşti, precizat în sursa A, respectiv în sursa B.",
      "exercitiul_4": "Scrieţi, pe foaia de examen, litera corespunzătoare sursei care susţine că domnitorul a fost detronat ca urmare a unei campanii militare.",
      "exercitiul_5": "Scrieţi, pe foaia de examen, două informaţii aflate în relaţie cauză–efect, selectate din sursa A.",
      "exercitiul_6": "Prezentaţi două instituţii centrale din spaţiul românesc în secolele al XVII-lea – al XVIII-lea.",
      "exercitiul_7": "Menţionaţi o caracteristică a acţiunilor diplomatice din spaţiul românesc în Evul Mediu."
    },
    "barem": {
      "exercitiul_1": "2 puncte pentru numirea conducătorului oastei care „i-a înfruntat pe turci la Sântimbru” precizat în sursa A",
      "exercitiul_2": "2 puncte pentru precizarea secolului la care se referă sursa B",
      "exercitiul_3": "câte 3 puncte pentru numirea fiecărui domnitor al Ţării Româneşti, precizat în sursa A, respectiv în sursa B (3px2=6p)",
      "exercitiul_4": "3 puncte pentru scrierea, pe foaia de examen, a literei B, corespunzătoare sursei care susţine că domnitorul a fost detronat ca urmare a unei campanii militare",
      "exercitiul_5": "7 puncte pentru scrierea, pe foaia de examen, a oricăror două informaţii aflate în relaţie cauză–efect, selectate din sursa A",
      "exercitiul_6": "- câte 1 punct pentru menţionarea oricăror două instituţii centrale din spaţiul românesc în secolele al XVII-lea – al XVIII-lea (1px2=2p) - câte 2 puncte pentru prezentarea fiecăreia dintre instituţiile menţionate (2px2=4p)",
      "exercitiul_7": "4 puncte pentru menţionarea oricărei caracteristici a acţiunilor diplomatice din spaţiul românesc în Evul Mediu"
    }
  },
  "subiectul_2": {
    "subiect": {
      "enunt": "Citiţi cu atenţie sursa de mai jos: „În iunie 1919 s-a creat Societatea Naţiunilor, din rândul căreia România făcea parte ca membru fondator. Această organizaţie internaţională avea menirea de a acţiona pentru evitarea unei noi conflagraţii mondiale şi apărarea păcii. [...] România a acţionat în sensul creşterii rolului acestei organizaţii în viaţa internaţională, militând pentru adoptarea unor măsuri concrete de dezarmare, de descurajare a forţelor revizioniste. [...] Ca o expresie a preţuirii de care se bucura politica externă a României, reprezentanţii acesteia au fost aleşi în conducerea unor organisme ale Societăţii Naţiunilor, iar Nicolae Titulescu a îndeplinit, doi ani consecutiv, în 1930 şi 1931, funcţia de preşedinte al Adunării generale a acestui mare for internaţional. [...] România a iniţiat sau a contribuit la realizarea unor alianţe bi şi multilaterale. Astfel, la 3 martie 1921 a fost semnată Convenţia de alianţă dintre România şi Polonia, prin care cele două state se angajau să se ajute reciproc în cazul unui atac neprovocat la graniţa de răsărit [...]. O coordonată fundamentală a politicii externe a României a constituit-o orientarea spre Franţa şi Marea Britanie.[...] În fapt, Franţa şi mai ales Marea Britanie au evitat să-şi ia vreun angajament precis privind apărarea integrităţii teritoriale a României; pe de altă parte au împins guvernul de la Bucureşti pe linia unei politici de ostilitate faţă de Germania, cerându-i să ia măsuri drastice împotriva oricărei organizaţii care ar preconiza o alianţă cu Berlinul.” (I. Scurtu, Statutul internaţional al României după Primul Război Mondial) Pornind de la această sursă, răspundeţi următoarelor cerinţe:",
      "exercitiul_1": "Numiţi statul care s-a aliat cu România prin Convenţia din 1921, precizat în sursa dată.",
      "exercitiul_2": "Precizaţi, pe baza sursei date, o informaţie referitoare la conţinutul Convenţiei din 1921.",
      "exercitiul_3": "Menţionaţi organizaţia internaţională fondată în 1919 şi o personalitate politică, la care se referă sursa dată.",
      "exercitiul_4": "Menţionaţi, din sursa dată, două informaţii referitoare la atitudinea Franţei şi a Marii Britanii faţă de România.",
      "exercitiul_5": "Formulaţi, pe baza sursei date, un punct de vedere referitor la acţiunile României în cadrul organizaţiei internaţionale, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia România s-a implicat în „criza orientală” din a doua jumătate a secolului al XIX-lea. (Se punctează pertinenţa argumentării elaborate prin utilizarea unui fapt istoric relevant, respectiv, a conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru numirea statului care s-a aliat cu România prin Convenţia din 1921, precizat în sursa dată",
      "exercitiul_2": "2 puncte pentru precizarea, pe baza sursei date, a oricărei informaţii referitoare la conţinutul Convenţiei din 1921",
      "exercitiul_3": "Câte 3 puncte pentru menţionarea organizaţiei internaţionale fondate în 1919 şi a personalităţii politice, la care se referă sursa dată (3px2=6p)",
      "exercitiul_4": "Câte 3 puncte pentru menţionarea, din sursa dată, a oricăror două informaţii referitoare la atitudinea Franţei şi a Marii Britanii faţă de România. (3px2=6p)",
      "exercitiul_5": "- 4 puncte pentru formularea, pe baza sursei date, a oricărui punct de vedere referitor la acţiunile României în cadrul organizaţiei internaţionale - câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercitiul_6": "1 punct pentru pertinenţa argumentării afirmaţiei conform căreia România s-a implicat în „criza orientală” din a doua jumătate a secolului al XIX-lea 2 puncte pentru selectarea oricărui fapt istoric relevant care susţine afirmaţia dată 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre ideologii şi practici politice din România şi din Europa, în secolul al XX-lea, având în vedere: - menţionarea a două ideologii totalitare din Europa; - prezentarea unei practici politice din România, în perioada stalinismului; - menţionarea a două acţiuni din perioada „Războiului rece” la care participă România şi precizarea unei asemănări între acestea; - formularea unui punct de vedere referitor la regimul politic democratic din România în a doua jumătate a secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: • câte 3 puncte pentru menţionarea oricăror două ideologii totalitare din Europa (3px2=6p) • 2 puncte pentru menţionarea oricărei practici politice din România, în perioada stalinismului • 3 puncte pentru prezentarea coerentă a practicii politice menţionate, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la practica politică menţionată • câte 3 puncte pentru menţionarea oricăror două acţiuni din perioada „Războiului rece” la care participă România (3px2=6p) • 2 puncte pentru precizarea oricărei asemănări între acţiunile menţionate • 1 punct pentru formularea oricărui punct de vedere referitor la regimul politic democratic din România în a doua jumătate a secolului al XX-lea • 1 punct pentru pertinenţa argumentării punctului de vedere formulat • 2 puncte pentru selectarea oricărui fapt istoric relevant care susţine punctul de vedere formulat • 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: • 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat 0 puncte pentru lipsa limbajului istoric • 1 punct pentru structurarea textului (introducere - cuprins - concluzii) 0 puncte pentru text nestructurat • 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice 0 puncte pentru nerespectarea succesiunii cronologice/ logice a faptelor istorice • 1 punct pentru respectarea limitei de spaţiu 0 puncte pentru nerespectarea limitei de spaţiu"
  }
}