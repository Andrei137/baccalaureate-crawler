{
  "subiectul_1": {
    "subiect": {
      "enunt": "Citiţi cu atenţie sursele de mai jos: A. „În politica externă (domnitorul) Şerban Cantacuzino se îndreaptă, încă de la asediul Vienei, spre legături cu Imperiul austriac [...]. Planurile sale politice se îndreptau spre ideea unei răscoale generale antiotomane în Peninsula Balcanică. [...] Dacă răscoala antiotomană balcanică nu devine o realitate, succesele armatelor imperiale din 1688 sunt de natură să contribuie la hotărârea de acceptare a suzeranităţii austriece pe baza principiilor programului său de guvernare. Le reafirmă în tratativele cu Curtea vieneză, accentuând ideea de independenţă a Ţării Româneşti, autoritatea internă absolută, libertatea religioasă, respectarea vechilor obiceiuri ale ţării şi restituirea raialelor. Austriecii nu au fost dispuşi să accepte integral acest program, fiind în politica faţă de Ţara Românească partizanii regimului nobiliar. Recunoscând însă independenţa, pe această bază, Şerban Cantacuzino trimite o delegaţie solemnă pentru a încheia alianţa.” (M. Bărbulescu, D. Deletant, K.Hitchins, Ş. Papacostea, P. Teodor, Istoria României) B. „Pentru a contracara pericolul reprezentat de tendinţele anexioniste ale Poloniei asupra Moldovei domnitorul Constantin Cantemir (1685-1693) a încheiat un tratat secret cu austriecii (1690), pentru a se ridica împreună împotriva turcilor, atunci când imperialii vor ajunge la Brăila. Fiul acestuia, Dimitrie Cantemir (1710-1711), a fost ridicat de turci pe tronul Moldovei, în speranţa că va bloca avansul teritorial al Rusiei. Acesta însă, convins de declinul ireversibil al Imperiului, impresionat de ascensiunea politică şi militară a Rusiei, victorioasă în războiul nordic, a încheiat cu aceasta un tratat politic. [...] Lipsită de pregătirea militară corespunzătoare, Rusia a fost înfrântă în bătălia de la Stănileşti (1711). Consecinţele pentru ambele ţări extracarpatice au fost considerabile. [...] Modificarea raportului de forţe militare şi politice au determinat Poarta să introducă în Moldova (în 1711) şi în Ţara Românească (în 1716) un regim politic de o mai severă supraveghere, cel fanariot.” (Gh. Platon în O istorie a românilor) Pornind de la aceste surse, răspundeţi la următoarele cerinţe:",
      "exercitiul_1": "Numiţi bătălia precizată în sursa B.",
      "exercitiul_2": "Precizaţi secolul la care se referă sursa A.",
      "exercitiul_3": "Numiţi câte un domnitor precizat în sursa A, respectiv în sursa B.",
      "exercitiul_4": "Scrieţi, pe foaia de examen, litera corespunzătoare sursei care susţine că unul dintre principiile programului de guvernare susţinut de domnitor este independenţa ţării.",
      "exercitiul_5": "Scrieţi, pe foaia de examen, două informaţii aflate în relaţie cauză-efect, selectate din sursa B.",
      "exercitiul_6": "Prezentaţi două conflicte la care au participat românii în secolele al XIV-lea – al XVI-lea.",
      "exercitiul_7": "Menţionaţi o asemănare între două acţiuni diplomatice în care sunt implicaţi conducători politici din spaţiul românesc în secolele al XIV-lea – al XVI-lea."
    },
    "barem": {
      "exercitiul_1": "2 puncte pentru numirea bătăliei precizate în sursa B",
      "exercitiul_2": "2 puncte pentru precizarea secolului la care se referă sursa A",
      "exercitiul_3": "câte 3 puncte pentru numirea oricărui domnitor precizat în sursa A, respectiv în sursa B (3px2=6p)",
      "exercitiul_4": "3 puncte pentru scrierea, pe foaia de examen, a literei A, corespunzătoare sursei care susţine că unul dintre principiile programului de guvernare susţinut de domnitor este independenţa ţării",
      "exercitiul_5": "7 puncte pentru scrierea, pe foaia de examen, a oricăror două informaţii aflate în relaţie cauză-efect, selectate din sursa B",
      "exercitiul_6": "- câte 1 punct pentru menţionarea oricăror două conflicte la care au participat românii în secolele al XIV-lea – al XVI-lea (1px2=2p) - câte 2 puncte pentru prezentarea fiecăreia dintre conflictele menţionate (2px2=4p)",
      "exercitiul_7": "4 puncte pentru menţionarea oricărei asemănări între două acţiuni diplomatice în care sunt implicaţi conducători politici din spaţiul românesc în secolele al XIV-lea – al XVI-lea"
    }
  },
  "subiectul_2": {
    "subiect": {
      "enunt": "Citiţi cu atenţie sursa de mai jos: „La 11 iulie (1866), cei 91 de deputaţi au aprobat în unanimitate Constituţia pe care Carol a promulgat-o în ziua următoare. [...] Constituţia de la 1866 [...] limita prerogativele Domnitorului la cele ale unui monarh constituţional, prevedea o guvernare reprezentativă, îi făcea pe miniştri răspunzători pentru actele lor şi consolida principiul separării puterilor. Consemna, de asemenea, pe larg drepturile şi libertăţile cetăţenilor, cărora le era de aici înainte garantată egalitatea în faţa legii, libertatea deplină a conştiinţei, a presei, a adunărilor publice, dreptul de asociere, inviolabilitatea domiciliului şi a persoanei împotriva oricăror percheziţii şi arestări arbitrare. Exercitarea acestor drepturi în timp, în ciuda încălcării lor ocazionale de către autorităţi, a adus un număr mai mare de persoane în procesul politic şi, asigurând liberul schimb de idei, în special prin intermediul presei, a contribuit în mare măsură la formarea unei opinii publice democrate. [...] Sistemul parlamentar instituit în 1866 diferea în unele privinţe importante de cel asigurat prin Statutul lui (Alexandru Ioan) Cuza. [...] Legislativul bicameral prevăzut prin Statut a fost menţinut, dar noul Senat era acum un organism ales, nu numit. [...] Legislativul a câştigat, de asemenea, dreptul de a [...] interpela miniştrii.” (K. Hitchins, România 1866 – 1947) Pornind de la această sursă, răspundeţi la următoarele cerinţe:",
      "exercitiul_1": "Numiţi domnitorul care a condus pe baza Statutului precizat în sursa dată.",
      "exercitiul_2": "Precizaţi, pe baza sursei date, un principiu de guvernare înscris în legea fundamentală.",
      "exercitiul_3": "Menţionaţi conducătorul politic şi legea fundamentală promulgată de acesta în 1866, la care se referă sursa dată.",
      "exercitiul_4": "Menţionaţi, din sursa dată, două informaţii referitoare la Legislativ.",
      "exercitiul_5": "Formulaţi, pe baza sursei date, un punct de vedere referitor la drepturile şi libertăţile cetăţenilor, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia statul român modern s-a consolidat prin participarea la relaţiile internaţionale de la începutul secolului al XX-lea. (Se punctează pertinenţa argumentării elaborate prin utilizarea unui fapt istoric relevant, respectiv, a conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru numirea domnitorului care a condus pe baza Statutului precizat în sursa dată",
      "exercitiul_2": "2 puncte pentru precizarea, pe baza sursei date, a oricărui principiu de guvernare înscris în legea fundamentală",
      "exercitiul_3": "câte 3 puncte pentru menţionarea conducătorului politic şi a legii fundamentale promulgată de acesta în 1866, la care se referă sursa dată (3px2=6p)",
      "exercitiul_4": "câte 3 puncte pentru menţionarea, din sursa dată, a oricăror două informaţii referitoare la Legislativ (3px2=6p)",
      "exercitiul_5": "- 4 puncte pentru formularea, pe baza sursei date, a oricărui punct de vedere referitor la drepturile şi libertăţile cetăţenilor - câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercitiul_6": "- 1 punct pentru pertinenţa argumentării afirmaţiei conform căreia statul român modern s-a consolidat prin participarea la relaţiile internaţionale de la începutul secolului al XX-lea - 2 puncte pentru selectarea oricărui fapt istoric relevant care susţine afirmaţia dată - 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre politica promovată de România în perioada postbelică, având în vedere: - menţionarea câte unei acţiuni desfăşurate în politica internă din perioada stalinismului, respectiv din perioada naţional-comunismului şi precizarea unei asemănări între acestea; - prezentarea unui fapt istoric desfăşurat de România în cadrul „Războiul rece” şi menţionarea unei consecinţe pentru statul român; - menţionarea unei cauze a înlăturării regimului politic din perioada naţional-comunismului; - formularea unui punct de vedere referitor la practicile politice democratice din România în a doua jumătate a secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: • câte 3 puncte pentru menţionarea fiecărei acţiuni desfăşurate în politica internă din perioada stalinismului, respectiv din perioada naţional-comunismului (3px2=6p) • 2 puncte pentru precizarea oricărei asemănări între cele două acţiuni menţionate • 2 puncte pentru menţionarea oricărui fapt istoric desfăşurat de România în cadrul „Războiul rece” • 3 puncte pentru prezentarea coerentă a faptului istoric menţionat, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la faptul istoric menţionat • 3 puncte pentru menţionarea oricărei consecinţe a acestui fapt istoric pentru statul român • 3 puncte pentru menţionarea oricărei cauze a înlăturării regimului politic din perioada naţional- comunismului • 1 punct pentru formularea oricărui punct de vedere referitor la practicile politice democratice din România în a doua jumătate a secolului al XX-lea • 1 punct pentru pertinenţa argumentării punctului de vedere formulat • 2 puncte pentru selectarea oricărui fapt istoric relevant care susţine punctul de vedere formulat • 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: • 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat 0 puncte pentru lipsa limbajului istoric • 1 punct pentru structurarea textului (introducere - cuprins - concluzii) 0 puncte pentru text nestructurat • 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice 0 puncte pentru nerespectarea succesiunii cronologice/ logice a faptelor istorice • 1 punct pentru respectarea limitei de spaţiu 0 puncte pentru nerespectarea limitei de spaţiu"
  }
}