{
  "subiectul_1": {
    "sursa": "A. „Profitând [...] de situaţia politică din Ungaria, Mircea (cel Bătrân) relua Făgăraşul, Amlaşul şi Ţara Severinului [...]. Reluarea feudelor ardelene a creat noi tensiuni în raporturile [Ţării Româneşti] cu Ungaria. Pentru a preîntâmpina primejdia ce-l pândea din această direcţie, Mircea a ajuns, prin intermediul domnului Moldovei, Petru I [...] la încheierea unui tratat de alianţă cu regele polon Vladislav al II-lea Jagiello la începutul anului 1390; cei doi conducători se legau reciproc să-şi acorde ajutor <ori de câte ori va fi nevoie> [...] .” (Istoria Românilor) B. „Pe plan extern s-au produs între timp schimbări care au imprimat un curs oarecum neaşteptat situaţiei politice din Ţara Românească: aliatul lui Mircea (cel Bătrân) din Moldova, Roman voievod a fost înlăturat de la domnie, urmaşul său, Ştefan, manifestându-şi deschis ostilitatea faţă de domnul Ţării Româneşti [...]. Blocul moldo-polon a întărit şi în Ţara Românescă o grupare politică ostilă lui Mircea, care i-a impus şi un rival la conducere, pe Vlad. [...] În aceste împrejurări tulburi, secondat de unii boieri care continuau să-l sprijine, în martie 1395 Mircea a încheiat la Braşov un tratat de alianţă cu Sigismund de Luxemburg, prin care se stabilea un plan concret de colaborare, pentru izgonirea turcilor din Peninsula Balcanică.” (Istoria Românilor)",
    "cerința": {
      "exercițiul_1": "Numiţi un domnitor precizat în sursa A.",
      "exercițiul_2": "Precizaţi secolul la care se referă sursa B.",
      "exercițiul_3": "Menţionaţi două state medievale româneşti la care se referă atât sursa A, cât şi sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că acţiunea diplomatică are caracter antiotoman.",
      "exercițiul_5": "Scrieţi, pe foaia de examen, două informaţii aflate în relaţie cauză–efect, selectate din sursa A.",
      "exercițiul_6": "Prezentaţi două instituţii centrale din spaţiul românesc în secolele al XV-lea – al XVI-lea.",
      "exercițiul_7": "Menţionaţi o asemănare între două conflicte desfăşurate în spaţiul românesc din Evul Mediu."
    },
    "barem": {
      "exercițiul_1": "2 puncte pentru numirea oricărui domnitor precizat în sursa A",
      "exercițiul_2": "2 puncte pentru precizarea secolului la care se referă sursa B",
      "exercițiul_3": "câte 3 puncte pentru menţionarea oricăror două state medievale româneşti la care se referă atât sursa A, cât şi sursa B (3px2=6p)",
      "exercițiul_4": "3 puncte pentru scrierea, pe foaia de examen, a literei B, corespunzătoare sursei care susţine că acţiunea diplomatică are caracter antiotoman",
      "exercițiul_5": "7 puncte pentru scrierea, pe foaia de examen, a oricăror două informaţii aflate în relaţie cauză–efect selectate din sursa A",
      "exercițiul_6": "- câte 1 punct pentru menţionarea oricăror două instituţii centrale din spaţiul românesc în secolele al XV-lea – al XVI-lea (1px2=2p) - câte 2 puncte pentru prezentarea fiecăreia dintre instituţiile menţionate (2px2=4p)",
      "exercițiul_7": "4 puncte pentru menţionarea oricărei asemănări între două conflicte desfăşurate în spaţiul românesc din Evul Mediu"
    }
  },
  "subiectul_2": {
    "sursa": "„În ceea ce priveşte poziţia României în cadrul ciocnirilor de interese ale diferitelor state în Balcani de-a lungul primului deceniu al secolului al XX-lea este de subliniat faptul că [...] diplomaţia românească şi-a menţinut poziţia neangajării. Astfel, propunerea unei convenţii militare, venită din partea Belgradului [...] nu a fost acceptată, după cum nici încercarea Turciei de a încheia o alianţă contra Bulgariei. În sfârşit, mai trebuie relevat faptul că diriguitorii politicii externe româneşti nu au subscris la politica <aliatului>de la Viena atunci când [...] se pusese în discuţia cercurilor politice şi militare ale monarhiei habsburgice un eventual război şi chiar o anexare a Serbiei. [...] Problema desăvârşirii unităţii statului naţional român se afla în centrul preocupărilor cercurilor politice din România. Această constatare o făcuse de altfel încă din 1904 ministrul plenipotenţiar al Austro-Ungariei [...] care a subliniat în mai multe rapoarte că oamenii politici români <au ca obiectiv al năzuinţelor lor unirea tuturor românilor>, <aspiraţii care sunt îndreptate în primul rând împotriva Monarhiei (habsburgice)>. [...] Dacă diplomaţia românească se plasase în timpul primului război balcanic (1912), când România fusese neutră, pe poziţia Triplei Alianţe, reînnoindu-se în acest context şi tratatul cu [...] (Tripla Alianţă) (5/18 februarie 1913), atitudinea guvernului de la Bucureşti din vara anului 1913 a fost cu totul opusă politicii vieneze [...]. Pe măsura ascuţirii contradicţiilor dintre marile puteri [...] şi a profilării unei viitoare conflagraţii europene, politica externă a României [...] interesa în mod crescând atât pe partenerii Triplei Alianţe, cât şi pe cei ai Antantei.” (Şt. Pascu, Independenţa României)",
    "cerința": {
      "exercițiul_1": "Numiţi, din sursa dată, alianţa care încheie cu România tratatul din 1913.",
      "exercițiul_2": "Precizaţi, pe baza sursei date, un motiv pentru care Antanta e interesată de politica externă românească.",
      "exercițiul_3": "Menţionaţi evenimentul politico-militar din 1912 şi atitudinea României faţă de acesta, precizate în sursa dată.",
      "exercițiul_4": "Menţionaţi, din sursa dată, două informaţii referitoare la „problema desăvârşirii unităţii statului naţional român”.",
      "exercițiul_5": "Formulaţi, pe baza sursei date, un punct de vedere referitor la atitudinea diplomaţiei româneşti faţă de relaţiile internaţionale din primul deceniu al secolului al XX-lea, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia proiectele politice din prima jumătate a secolului al XIX-lea au avut un rol important în formarea statului român modern. (Se punctează pertinenţa argumentării elaborate prin utilizarea unui fapt istoric relevant, respectiv, a conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru numirea, din sursa dată, a alianţei care încheie cu România tratatul din 1913",
      "exercițiul_2": "2 puncte pentru precizarea, pe baza sursei date, a oricărui motiv pentru care Antanta e interesată de politica externă românească",
      "exercițiul_3": "câte 3 puncte pentru menţionarea evenimentului politico-militar din 1912 şi a atitudinii României faţă de acesta, precizate în sursa dată (3px2=6p)",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la „problema desăvârşirii unităţii statului naţional român” (3px2=6p)",
      "exercițiul_5": "- 4 puncte pentru formularea, pe baza sursei date, a oricărui punct de vedere referitor la atitudinea diplomaţiei româneşti faţă de relaţiile internaţionale din primul deceniu al secolului al XX-lea - câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercițiul_6": "- 1 punct pentru pertinenţa argumentării afirmaţiei conform căreia proiectele politice din prima jumătate a secolului al XIX-lea au avut un rol important în formarea statului român modern - 2 puncte pentru selectarea oricărui fapt istoric relevant care susţine afirmaţia dată - 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.) Probă scrisă la Istorie Varianta 2 Barem de evaluare şi de notare 1 Ministerul Educaţiei, Cercetării, Tineretului şi Sportului Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre România postbelică, având în vedere: - menţionarea a două acţiuni prin care a fost creat contextul pentru instaurarea stalinismului în România; - menţionarea a două caracteristici ale politicii interne specifice perioadei stalinismului din România; - prezentarea unui fapt istoric care a dus la instaurarea regimului naţional-comunist în România; - precizarea unei caracteristici a regimului naţional-comunist din România, manifestată în plan intern; - formularea unui punct de vedere referitor la atitudinea României în plan internaţional, în perioada „Războiului rece” şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: • câte 3 puncte pentru menţionarea oricăror două acţiuni prin care a fost creat contextul pentru instaurarea stalinismului în România (3px2=6p) • câte 3 puncte pentru menţionarea oricăror două caracteristici ale politicii interne specifice perioadei stalinismului din România (3px2=6p) • 2 puncte pentru menţionarea oricărui fapt istoric care a dus la instaurarea regimului naţional- comunist în România • 3 puncte pentru prezentarea coerentă a faptului istoric menţionat, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la faptul istoric menţionat • 2 puncte pentru precizarea oricărei caracteristici a regimului naţional-comunist din România, manifestată în plan intern • 1 punct pentru formularea oricărui punct de vedere referitor la atitudinea României în plan internaţional, în perioada „Războiului rece” • 1 punct pentru pertinenţa argumentării punctului de vedere formulat • 2 puncte pentru selectarea oricărui fapt istoric relevant care susţine punctul de vedere formulat • 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: • 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat 0 puncte pentru lipsa limbajului istoric • 1 punct pentru structurarea textului (introducere - cuprins - concluzii) 0 puncte pentru text nestructurat • 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice 0 puncte pentru nerespectarea succesiunii cronologice/ logice a faptelor istorice • 1 punct pentru respectarea limitei de spaţiu 0 puncte pentru nerespectarea limitei de spaţiu"
  }
}