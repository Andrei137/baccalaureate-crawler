{
  "subiectul_1": {
    "sursa": "A. „Basarab era încă vasalul regelui maghiar Carol-Robert, care-l numeşte <voievodul nostru>, dar nici creşterea puterii sale, nici politica externă activă pe care o ducea pe cont propriu în sud şi în răsărit nu puteau fi pe placul Ungariei. De aceea, în 1330 [...] luând drept pretext ocuparea de către Basarab a unor teritorii socotite ca aparţinând coroanei, Carol-Robert porneşte o expediţie împotriva acelui pe care-l numeşte în mai multe rânduri <răzvrătit>, <nesupus>, <necredincios>. După reocuparea Severinului şi respingerea cererilor de pace ale voievodului, care se oferea să recunoscă suveranitatea regelui şi care promitea pe deasupra un tribut anual [...] Carol-Robert pătrunde în Ţara Românească, ajunge până la Argeş, dar este obligat să se retragă spre Transilvania fără a fi reuşit să angajeze o luptă decisivă cu oastea românilor [...].” (V. Georgescu, Istoria românilor de la origini până în zilele noastre) B. „[...] După campaniile victorioase din 1345 şi 1352–1353, Ludovic de Anjou, urmaşul lui Carol-Robert, a organizat în Moldova de nord o marcă militară de graniţă condusă de Dragoş, voievodul maramureşan ale cărui oşti participaseră la campaniile împotriva tătarilor. Lui Dragoş i-a urmat fiul său Sas, apoi fiul acestuia Balc [...]. Domniile le-au fost însă scurte, [...] până la 1359, când căpeteniile locale [...] se răscoală împotriva ducilor români numiţi de rege. Venit tot din Maramureş, al cărui voievod fusese înainte de a intra în conflict cu Ludovic şi a se răscula împotriva ungurilor, Bogdan I îl înlătură pe Balc înscăunându-se ca domn independent al Moldovei; expediţiile regelui [...] nu l-au putut aduce la ascultare. Ca şi Ţara Românească, Moldova îşi făcea intrarea în rândul statelor independente [...].” (V. Georgescu, Istoria românilor de la origini până în zilele noastre)",
    "cerința": {
      "exercițiul_1": "Precizaţi secolul la care se referă sursa B.",
      "exercițiul_2": "Numiţi un spaţiu istoric românesc la care se referă sursa A.",
      "exercițiul_3": "Menţionaţi câte un voievod precizat în sursa A, respectiv în sursa B.",
      "exercițiul_4": "Scrieţi, pe foaia de examen, litera corespunzătoare sursei care susţine că voievozii maramureşeni au un rol important în constituirea statului românesc.",
      "exercițiul_5": "Scrieţi, pe foaia de examen, două informaţii aflate în relaţie cauză–efect, selectate din sursa A.",
      "exercițiul_6": "Prezentaţi două instituţii centrale din spaţiul românesc în secolul al XV-lea.",
      "exercițiul_7": "Menţionaţi o asemănare între două acţiuni militare în care este implicat spaţiul românesc din secolul al XV-lea."
    },
    "barem": {
      "exercițiul_1": "2 puncte pentru precizarea secolului la care se referă sursa B",
      "exercițiul_2": "2 puncte pentru numirea oricărui spaţiu istoric românesc la care se referă sursa A",
      "exercițiul_3": "câte 3 puncte pentru menţionarea fiecărui voievod precizat în sursa A, respectiv în sursa B (3px2=6p)",
      "exercițiul_4": "3 puncte pentru scrierea, pe foaia de examen, a literei B, corespunzătoare sursei care susţine că voievozii maramureşeni au un rol important în constituirea statului românesc",
      "exercițiul_5": "7 puncte pentru scrierea, pe foaia de examen, a oricăror două informaţii aflate în relaţie cauză–efect, selectate din sursa A",
      "exercițiul_6": "- câte 1 punct pentru menţionarea oricăror două instituţii centrale din spaţiul românesc în secolul al XV-lea (1px2=2p) - câte 2 puncte pentru prezentarea fiecăreia dintre instituţiile menţionate (2px2=4p)",
      "exercițiul_7": "4 puncte pentru menţionarea oricărei asemănări între două acţiuni militare în care este implicat spaţiul românesc din secolul al XV-lea"
    }
  },
  "subiectul_2": {
    "sursa": "„La începutul verii anului 1866, România a fost înzestrată cu cea dintâi Constituţie [...]. Constituţia avea să fie calificată chiar de domnitor drept <o Constituţie cvasirepublicană> ori drept [...] <o Constituţie precum nu are niciun popor din Europa>. Prin acest act fundamental se instituia monarhia constituţională, cu un sistem bicameral.[...] În privinţa situaţiei internaţionale a Principatelor Unite – căci denumirea România nu era încă acceptată de majoritatea puterilor garante – ea a fost consolidată atât prin sancţionarea de către puterile garante a preluării domniei de către principele Carol [...], cât mai ales prin acceptul dat de Poartă, în toamna anului 1866. Din acel moment, România şi-a văzut pe deplin <oficializată> noua situaţie. Nu era încă un stat independent, dar ansamblul puterilor îi recunoscuse dreptul de a se afirma pe deplin ca o entitate statală europeană.[...] Procesul de constituire şi dezvoltare a instituţiilor moderne [...] n-a suferit o întrerupere în 1866; dimpotrivă, înzestrată acum cu legea fundamentală – Constituţia – rezultată dintr-o evoluţie democratică, România şi-a consolidat instituţiile centrale şi locale. [...] De asemenea, trebuie evidenţiate şi progresele ce au fost realizate în domeniul militar. În 1867 şi 1872 au fost adoptate legi de organizare a armatei. Efectivele au fost sporite, s-a îmbunătăţit dotarea cu armament. Oştirea era pregătită pentru marea încercare care o aştepta în momentul când avea să se pună chestiunea obţinerii independenţei ţării.” (D. Berindei, O istorie a românilor)",
    "cerința": {
      "exercițiul_1": "Numiţi legea fundamentală adoptată în 1866, precizată în sursa dată.",
      "exercițiul_2": "Precizaţi, pe baza sursei date, o caracteristică a legii fundamentale din 1866 în viziunea domnitorului.",
      "exercițiul_3": "Menţionaţi conducătorul politic şi un spaţiu istoric la care se referă sursa dată.",
      "exercițiul_4": "Menţionaţi, din sursa dată, două informaţii referitoare la organizarea militară a statului român.",
      "exercițiul_5": "Formulaţi, pe baza sursei date, un punct de vedere referitor la reacţia statelor europene faţă de evenimentele din 1866, susţinându-l cu două informaţii selectate din sursă.",
      "exercițiul_6": "Argumentaţi, printr-un fapt istoric relevant, afirmaţia conform căreia în a doua jumătate a secolului al XIX-lea România se implică în relaţiile internaţionale. (Se punctează pertinenţa argumentării elaborate prin utilizarea unui fapt istoric relevant, respectiv, a conectorilor care exprimă cauzalitatea şi concluzia.)"
    },
    "barem": {
      "exercițiul_1": "2 puncte pentru numirea legii fundamentale adoptate în 1866, precizată în sursa dată",
      "exercițiul_2": "2 puncte pentru precizarea, pe baza sursei date, a oricărei caracteristici a legii fundamentale din 1866 în viziunea domnitorului",
      "exercițiul_3": "câte 3 puncte pentru menţionarea conducătorului politic şi a oricărui spaţiu istoric la care se referă sursa dată (3px2=6p)",
      "exercițiul_4": "câte 3 puncte pentru menţionarea, din sursa dată, a oricăror două informaţii referitoare la organizarea militară a statului român (3px2=6p)",
      "exercițiul_5": "- 4 puncte pentru formularea, pe baza sursei date, a oricărui punct de vedere referitor la reacţia statelor europene faţă de evenimentele din 1866 - câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercițiul_6": "- 1 punct pentru pertinenţa argumentării afirmaţiei conform căreia în a doua jumătate a secolului al XIX-lea România se implică în relaţiile internaţionale - 2 puncte pentru selectarea oricărui fapt istoric relevant care susţine afirmaţia dată - 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.) Probă scrisă la Istorie Varianta 7 Barem de evaluare şi de notare 1 Ministerul Educaţiei, Cercetării, Tineretului şi Sportului Centrul Naţional de Evaluare şi Examinare"
    }
  },
  "subiectul_3": {
    "cerința": "Elaboraţi, în aproximativ două pagini, un eseu despre politica internă şi relaţiile internaţionale ale României postbelice, având în vedere: - menţionarea a doi factori care au favorizat instaurarea regimului de tip totalitar în România; - prezentarea unei acţiuni desfăşurate de regimul politic din perioada stalinismului în România; - menţionarea a două practici politice din perioada naţional-comunismului aplicate în România şi precizarea unei consecinţe din plan intern a uneia dintre ele; - formularea unui punct de vedere referitor la consecinţele „Războiului Rece” asupra relaţiilor internaţionale desfăşurate de România postbelică şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: • câte 3 puncte pentru menţionarea oricăror doi factori care au favorizat instaurarea regimului de tip totalitar în România (3px2=6p) • 2 puncte pentru menţionarea oricărei acţiuni desfăşurate de regimul politic din perioada stalinismului în România • 3 puncte pentru prezentarea coerentă a acţiunii menţionate, prin evidenţierea relaţiei istorice de cauzalitate şi utilizarea unui exemplu/ a unei caracteristici 1 punct pentru utilizarea doar a unui exemplu/ a unei caracteristici referitoare la acţiunea menţionată • câte 3 puncte pentru menţionarea oricăror două practici politice din perioada naţional- comunismului aplicate în România (3px2=6p) • 2 puncte pentru precizarea oricărei consecinţe din plan intern a uneia dintre aceste practici politice • 1 punct pentru formularea oricărui punct de vedere referitor la consecinţele „Războiului Rece” asupra relaţiilor internaţionale desfăşurate de România postbelică • 1 punct pentru pertinenţa argumentării punctului de vedere formulat • 2 puncte pentru selectarea oricărui fapt istoric relevant care susţine punctul de vedere formulat • 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.) Ordonarea şi exprimarea ideilor menţionate – 6 puncte distribuite astfel: • 2 puncte pentru utilizarea limbajului istoric adecvat 1 punct pentru utilizarea parţială a limbajului istoric adecvat 0 puncte pentru lipsa limbajului istoric • 1 punct pentru structurarea textului (introducere - cuprins - concluzii) 0 puncte pentru text nestructurat • 2 puncte pentru respectarea succesiunii cronologice/ logice a faptelor istorice 1 punct pentru respectarea parţială a succesiunii cronologice/ logice a faptelor istorice 0 puncte pentru nerespectarea succesiunii cronologice/ logice a faptelor istorice • 1 punct pentru respectarea limitei de spaţiu 0 puncte pentru nerespectarea limitei de spaţiu"
  }
}