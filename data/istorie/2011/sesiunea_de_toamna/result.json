{
  "subiectul_1": {
    "subiect": {
      "enunt": "Citiţi cu atenţie sursele de mai jos: A. „Importantă este totuşi, în acest sens, menţionarea cnezatelor româneşti din Oltenia din prima jumătate a secolului al XIII-lea, cnezate pe care izvorul documentar le precizează ca fiind structuri teritoriale mai mari, echivalente ca ordine de mărime cu <ţările> din teritoriile româneşti intracarpatice. Cnezatele lui Litovoi, Farcaş şi Ioan, pomenite la 1247 de diploma cavalerilor ioaniţi, reprezentau fără îndoială structuri social-politice şi militare complexe, cu subdiviziuni interioare, subdiviziuni mai vechi ca începuturi şi echivalente teritorial sau structural ca uniunile de obşti săteşti din primele faze de organizare ale societăţii româneşti.” (S. Iosipescu, Românii din Carpaţii Meridionali la Dunărea de Jos) B. „Invazia mongolă din 1241-’42 găsise entităţile politice româneşti de la sud de Carpaţi în plin proces de consolidare, datorită angrenării lor în sistemul militar creat de regalitatea arpadiană în scopul protecţiei frontierelor. (…) Teritoriul dintre Carpaţi şi Dunăre era împânzit de <ţări> cu statute politico-juridice diferite: <voievodate> - dispunând de autonomie faţă de regalitatea ungară (…) şi <cnezate> - dependente faţă de łara Severinului, dăruită de rege cavalerilor ioaniţi. Stăpânirea lui Litovoi în Oltenia se afla într-o legătură teritorială organică cu łara Haţegului, (…) acest din urmă teritoriu nefăcând obiectul tranzacţiei din 1247.” (T. Sălăgean, Societatea românească la începutul Evului Mediu) Pornind de la aceste surse, răspundeţi următoarelor cerinţe:",
      "exercitiul_1": "Precizaţi secolul la care se referă sursa A.",
      "exercitiul_2": "Precizaţi, din sursa B, spaţiul istoric de care depind <cnezatele>.",
      "exercitiul_3": "Numiţi spaţiul istoric şi conducătorul care apar atât în sursa A, cât şi în sursa B.",
      "exercitiul_4": "Scrieţi, pe foaia de examen, litera corespunzătoare sursei care susţine că cnezatele erau structuri echivalente cu <ţările> din spaţiul intracarpatic.",
      "exercitiul_5": "Scrieţi, pe foaia de examen, două informaţii aflate în relaţie cauză – efect, selectate din sursa B.",
      "exercitiul_6": "Prezentaţi două acţiuni diplomatice la care participă românii în secolele al XIV-lea – al XV-lea.",
      "exercitiul_7": "Menţionaţi o asemănare între două acţiuni militare la care participă românii în secolele al XIV-lea – al XV-lea."
    },
    "barem": {
      "exercitiul_1": "2 puncte pentru precizarea secolului la care se referă sursa A",
      "exercitiul_2": "2 puncte pentru precizarea, din sursa B, a spaţiului istoric de care depind <cnezatele>",
      "exercitiul_3": "Câte 3 puncte pentru numirea spaţiului istoric şi a conducătorului care apar atât în sursa A, cât şi în sursa B (3px2=6p)",
      "exercitiul_4": "3 puncte pentru scrierea, pe foaia de examen, a literei A, corespunzătoare sursei care susţine că cnezatele erau structuri echivalente cu <ţările> din spaţiul intracarpatic",
      "exercitiul_5": "7 puncte pentru scrierea, pe foaia de examen, a oricăror două informaţii aflate în relaţie cauză- efect, selectate din sursa B",
      "exercitiul_6": "- Câte 1 punct pentru menţionarea oricăror două acţiuni diplomatice la care participă românii în secolele al XIV-lea – al XV-lea (1px2=2p) - Câte 2 puncte pentru prezentarea fiecăreia dintre acţiunile menţionate (2px2=4p)",
      "exercitiul_7": "4 puncte pentru menţionarea oricărei asemănări între două acţiuni militare la care participă românii în secolele al XIV-lea – al XV-lea"
    }
  },
  "subiectul_2": {
    "subiect": {
      "enunt": "Citiţi cu atenţie sursa de mai jos: „(…) Primul adevărat prim-ministru al regimului democrat, Adolfo Suarez (…) a abolit structura franchistă a monopolului de partid, a introdus un sistem pluripartid (…), a legalizat sindicatele, a reinstaurat libertatea de expresie şi libertatea presei, organizând (…) primele alegeri libere din 1936 încoace. (…) Concentrarea puterii în centru a fost importantă, pentru că noul Cortes [Parlament] avea autoritatea de a scrie Constituţia. Documentul, care a fost în cele din urmă prezentat şi aprobat prin referendum în decembrie 1978, definea Spania ca fiind un «stat social şi democratic guvernat de lege» a cărui formă de guvernământ era «monarhia parlamentară» (…). Regele a fost făcut şef al Forţelor Armate şi al Statului (…). Spania rămâne o ţară în care armatei îi este acordat un rol special, deşi, în mod destul de ciudat, ea nu este o mare forţă (…). Constituţia a abolit pedeapsa cu moartea, a recunoscut Biserica Catolică (…) şi a conferit un statut legal uniunilor şi partidelor.” (P. Johnson, O istorie a lumii moderne) Pornind de la această sursă, răspundeţi următoarelor cerinţe:",
      "exercitiul_1": "Numiţi spaţiul istoric precizat în sursa dată.",
      "exercitiul_2": "Precizaţi, din sursa dată, forma de guvernământ a statului.",
      "exercitiul_3": "Menţionaţi, pe baza sursei date, documentul aprobat prin referendum şi anul adoptării acestuia.",
      "exercitiul_4": "Menţionaţi, din sursa dată, două informaţii referitoare la armată.",
      "exercitiul_5": "Formulaţi, pe baza sursei date, un punct de vedere referitor la rolul prim-ministrului în reformarea statului, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia în Europa secolului al XX-lea există practici politice totalitare. (Se punctează pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru numirea spaţiului istoric precizat în sursa dată",
      "exercitiul_2": "2 puncte pentru precizarea, din sursa dată, a formei de guvernământ a statului",
      "exercitiul_3": "Câte 3 puncte pentru menţionarea, pe baza sursei date, a documentului aprobat prin referendum şi a anului adoptării acestuia (3px2=6p)",
      "exercitiul_4": "Câte 3 puncte pentru menţionarea, din sursa dată, a oricăror două informaţii referitoare la armată (3px2=6p)",
      "exercitiul_5": "- 4 puncte pentru formularea, pe baza sursei date, a oricărui punct de vedere referitor la rolul prim-ministrului în reformarea statului - Câte 3 puncte pentru selectarea, din sursa dată, a oricăror două informaţii care susţin punctul de vedere formulat (3px2=6p)",
      "exercitiul_6": "- 1 punct pentru pertinenţa argumentării afirmaţiei conform căreia în Europa secolului al XX-lea există practici politice totalitare - 2 puncte pentru selectarea oricărui fapt istoric relevant care susţine afirmaţia dată - 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.)"
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre statul român în secolul al XIX-lea şi în prima jumătate a secolului al XX-lea, având în vedere: - precizarea unui obiectiv înscris în proiectele politice din secolul al XIX-lea, referitor la statul român modern; - prezentarea unui fapt istoric, desfăşurat pe plan intern, care contribuie la consolidarea statului român modern, în secolul al XIX-lea; - menţionarea a două acţiuni la care participă România în planul relaţiilor internaţionale din a doua jumătate a secolului al XIX-lea şi a câte unei consecinţe a fiecăreia; - formularea unui punct de vedere referitor la implicarea României în relaţiile internaţionale din prima jumătate a secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/ logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: • 2 puncte pentru precizarea oricărui obiectiv înscris în proiectele politice din secolul al XIX-lea, referitor la statul român modern; • 2 puncte pentru menţionarea oricărui fapt istoric desfăşurat pe plan intern, care contribuie la consolidarea statului român modern, în secolul al XIX-lea; • 3 puncte pentru prezentarea coerentă a faptului istoric menţionat, prin evidenţierea relaţiei istorice de cauzalitate şi utilizarea unui exemplu/ a unei caracteristici; 1 punct pentru utilizarea doar a unui exemplu/ a unei caracteristici referitoare la faptul istoric menţionat; • câte 3 puncte pentru menţionarea oricăror două acţiuni la care participă România în planul relaţiilor internaţionale din a doua jumătate a secolului al XIX-lea; (3px2=6p) • câte 3 puncte pentru menţionarea oricărei consecinţe a fiecărei acţiuni; (3px2=6p) • 1 punct pentru formularea oricărui punct de vedere referitor la implicarea României în relaţiile internaţionale din prima jumătate a secolului al XX-lea; • 1 punct pentru pertinenţa argumentării punctului de vedere formulat; • 2 puncte pentru selectarea oricărui fapt istoric relevant care susţine punctul de vedere formulat; • 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.). Ordonarea şi exprimarea ideilor menţionate – 6 puncte distribuite astfel: • 2 puncte pentru utilizarea limbajului istoric adecvat; 1 punct pentru utilizarea parţială a limbajului istoric adecvat; 0 puncte pentru lipsa limbajului istoric; • 1 punct pentru structurarea textului (introducere - cuprins - concluzie); 0 puncte pentru text nestructurat; • 2 puncte pentru respectarea succesiunii cronologice/ logice a faptelor istorice; 1 punct pentru respectarea parţială a succesiunii cronologice/ logice a faptelor istorice; 0 puncte pentru nerespectarea succesiunii cronologice/ logice a faptelor istorice; • 1 punct pentru respectarea limitei de spaţiu; 0 puncte pentru nerespectarea limitei de spaţiu."
  }
}