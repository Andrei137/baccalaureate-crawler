{
  "subiectul_1": {
    "subiect": {
      "enunt": "Citiţi, cu atenţie, sursele de mai jos: A. „Asemenea măsuri aspre luate împotriva clasei boiereşti, ca şi faptul că [Vlad] łepeş îşi recruta dregătorii nu numai din rândurile vechii boierimi [din łara Românească], ci mai ales din acelea ale oamenilor devotaţi lui, au [ca urmare] (…) încordarea relaţiilor dintre domn şi marea boierime, care a căutat să-l înlocuiască din domnie.” (N. Stoicescu, Vlad łepeş) B. „Deşi considerat de unii istorici ca fiind reprezentant al regimului aşa-zis <nobiliar>, Matei Basarab a fost destul de ferm cu boierii, cărora nu le îngăduia abuzuri, pedepsind cu asprime pe cei ce nu se supuneau autorităţii centrale. (…) Întărirea poziţiei domnului în statul feudal se reflectă şi în conţinutul legiuirii Îndreptarea legii - prima operă de acest fel tipărită în łara Românească - care recunoaşte unele din drepturile regaliene ale voievodului; el este singurul în măsură să fixeze taxele vamale şi să acorde scutiri, se bucură de privilegii speciale pentru proprietăţile sale (…).” (N. Stoicescu, Matei Basarab) Pornind de la aceste surse, răspundeţi următoarelor cerinţe:",
      "exercitiul_1": "Precizaţi statul medieval românesc la care se referă sursa A.",
      "exercitiul_2": "Numiţi „legiuirea” la care se referă sursa B.",
      "exercitiul_3": "Numiţi câte un domnitor precizat în sursa A, respectiv în sursa B.",
      "exercitiul_4": "Scrieţi, pe foaia de examen, litera corespunzătoare sursei care susţine că puterea domnitorului se consolidează prin atribuţiile din domeniul economic.",
      "exercitiul_5": "Scrieţi, pe foaia de examen, două informaţii aflate în relaţie cauză – efect selectate din sursa A.",
      "exercitiul_6": "Prezentaţi două fapte istorice referitoare la implicarea românilor în relaţiile diplomatice din Evul Mediu.",
      "exercitiul_7": "Menţionaţi o caracteristică a acţiunilor militare desfăşurate de români în Evul Mediu."
    },
    "barem": {
      "exercitiul_1": "2 puncte pentru precizarea statului medieval românesc la care se referă sursa A.",
      "exercitiul_2": "2 puncte pentru numirea „legiuirii” la care se referă sursa B.",
      "exercitiul_3": "Câte 3 puncte pentru numirea fiecărui domnitor precizat în sursa A, respectiv în sursa B. (3px2=6p)",
      "exercitiul_4": "3 puncte pentru scrierea, pe foaia de examen, a literei B, corespunzătoare sursei care susţine că puterea domnitorului se consolidează prin atribuţiile din domeniul economic.",
      "exercitiul_5": "7 puncte pentru scrierea, pe foaia de examen, a oricăror două informaţii aflate în relaţie cauză–efect selectate din sursa A.",
      "exercitiul_6": "Câte 1 punct pentru menţionarea oricăror două fapte istorice referitoare la implicarea românilor în relaţiile diplomatice din Evul Mediu. (1px2=2p) Câte 2 puncte pentru prezentarea fiecăruia dintre faptele istorice menţionate. (2px2=4p)",
      "exercitiul_7": "4 puncte pentru menţionarea oricărei caracteristici a acţiunilor militare desfăşurate de români în Evul Mediu."
    }
  },
  "subiectul_2": {
    "subiect": {
      "enunt": "Citiţi, cu atenţie, sursa de mai jos: „După războiul din Etiopia [1935-1936], Mussolini începe să-şi pună întrebarea asupra gradului de aderare a maselor la regimul său şi asupra şanselor pe care acesta le are de a supravieţui. (...) Influenţat de eficacitatea hitleristă, Mussolini trasează fascismului ca sarcină prioritară făurirea unui <om nou> având anumite trăsături specifice (...) şi care se opune stilului decadent al vieţii burgheze. (...) Cât despre adeziunea mai strânsă a maselor la obiectivele principale ale fascismului (...), consensul obţinut de regim, cu câţiva ani mai devreme, este serios determinat. Accentuarea totalitarismului, copierea modelului străin pe care italienii îl resping imediat, teama de un conflict a cărui inevitabilitate Mussolini o afirmă permanent, ca şi efectele persistente ale crizei (...) contribuie toate la îndepărtarea unei mari părţi a populaţiei transalpine de regimul mussolinist. Aşa încât, o opoziţie ascunsă începe să se manifeste chiar în interiorul partidului, în special în rândurile tinerilor. Declanşat împotriva voinţei aproape unanime a poporului italian, războiul [al Doilea Război Mondial] va arăta brusc conducătorilor săi fisurile unui regim aparent perfect până în 1939 şi care serveşte de model unei părţi importante a claselor conducătoare din Europa aflată în plină criză.” (S. Berstein, P. Milza, Istoria Europei) Pornind de la această sursă, răspundeţi următoarelor cerinţe:",
      "exercitiul_1": "Numiţi un spaţiu istoric precizat în sursa dată.",
      "exercitiul_2": "Precizaţi, pe baza sursei date, atitudinea poporului faţă de izbucnirea celui de-al Doilea Război Mondial.",
      "exercitiul_3": "Menţionaţi liderul politic şi o ideologie la care se referă sursa dată.",
      "exercitiul_4": "Menţionaţi, din sursa dată, două informaţii referitoare la <omul nou>.",
      "exercitiul_5": "Formulaţi, pe baza sursei date, un punct de vedere referitor la „adeziunea” populaţiei faţă de regimul politic, susţinându-l cu două informaţii selectate din sursă.",
      "exercitiul_6": "Argumentaţi, printr-un fapt istoric relevant, afirmaţia conform căreia existenţa unei ideologii totalitare este o caracteristică a Europei, în a doua jumătate a secolului al XX-lea. (Se punctează pertinenţa argumentării elaborate prin utilizarea unui fapt istoric relevant, respectiv, a conectorilor care exprimă cauzalitatea şi concluzia.)"
    },
    "barem": {
      "exercitiul_1": "2 puncte pentru numirea oricărui spaţiu istoric precizat în sursa dată.",
      "exercitiul_2": "2 puncte pentru precizarea, pe baza sursei date, a atitudinii poporului faţă de izbucnirea celui de-al Doilea Război Mondial.",
      "exercitiul_3": "Câte 3 puncte pentru menţionarea liderului politic şi a oricărei ideologii la care se referă sursa dată. (3px2=6p)",
      "exercitiul_4": "Câte 3 puncte pentru menţionarea, din sursa dată, a oricăror două informaţii referitoare la <omul nou>. (3px2=6p)",
      "exercitiul_5": "4 puncte pentru formularea, pe baza sursei date, a oricărui punct de vedere referitor la „adeziunea” populaţiei faţă de regimul politic. Câte 3 puncte pentru selectarea, din sursa dată, a oricăror două informaţii care susţin punctul de vedere formulat. (3px2=6p)",
      "exercitiul_6": "1 punct pentru pertinenţa argumentării afirmaţiei conform căreia existenţa unei ideologii totalitare este o caracteristică a Europei, în a doua jumătate a secolului al XX - lea; 2 puncte pentru selectarea oricărui fapt istoric relevant care susţine afirmaţia dată; 1 punct pentru utilizarea conectorilor care exprimă cauzalitatea (deoarece, pentru că etc.), respectiv a conectorilor care exprimă concluzia (aşadar, ca urmare etc.)."
    }
  },
  "subiectul_3": {
    "subiect": "Elaboraţi, în aproximativ două pagini, un eseu despre statul român modern şi relaţiile internaţionale din secolul al XIX-lea şi prima jumătate a secolului al XX-lea, având în vedere: - prezentarea unui proiect politic din secolul al XIX-lea, care a contribuit la formarea statului român modern; - menţionarea a două fapte istorice desfăşurate în statul român pentru modernizarea acestuia, în secolul al XIX-lea; - menţionarea a două acţiuni desfăşurate de România în relaţiile internaţionale din secolul al XIX-lea şi precizarea unei asemănări între acestea; - formularea unui punct de vedere referitor la rolul statului român în relaţiile internaţionale din prima jumătate a secolului al XX-lea şi susţinerea acestuia printr-un argument istoric. Notă! Se punctează şi utilizarea limbajului istoric adecvat, structurarea prezentării, evidenţierea relaţiei cauză-efect, susţinerea unui punct de vedere cu argumente istorice (pertinenţa argumentării elaborate prin utilizarea unui fapt istoric relevant, respectiv a conectorilor care exprimă cauzalitatea şi concluzia), respectarea succesiunii cronologice/ logice a faptelor istorice şi încadrarea eseului în limita de spaţiu precizată.",
    "barem": "Informaţia istorică – 24 de puncte distribuite astfel: • 2 puncte pentru menţionarea oricărui proiect politic din secolul al XIX-lea, care a contribuit la formarea statului român modern; • 3 puncte pentru prezentarea coerentă a proiectului politic menţionat, prin evidenţierea relaţiei istorice de cauzalitate şi utilizarea unui exemplu/ a unei caracteristici; 1 punct pentru utilizarea doar a unui exemplu/ a unei caracteristici referitoare la proiectul politic menţionat; • câte 3 puncte pentru menţionarea oricăror două fapte istorice desfăşurate în statul român pentru modernizarea acestuia, în secolul al XIX-lea; (3px2=6p) • câte 3 puncte pentru menţionarea oricăror două acţiuni desfăşurate de România în relaţiile internaţionale din secolul al XIX-lea; (3px2=6p) • 2 puncte pentru precizarea oricărei asemănări între acţiunile menţionate; • 1 punct pentru formularea oricărui punct de vedere referitor la rolul statului român în relaţiile internaţionale din prima jumătate a secolului al XX-lea; • 1 punct pentru pertinenţa argumentării punctului de vedere formulat; • 2 puncte pentru selectarea oricărui fapt istoric relevant care susţine punctul de vedere formulat; • 1 punct pentru utilizarea conectorilor care exprimă cauzalitatea (deoarece, pentru că etc.), respectiv, concluzia (aşadar, ca urmare etc.). Ordonarea şi exprimarea ideilor menţionate – 6 puncte distribuite astfel: • 2 puncte pentru utilizarea limbajului istoric adecvat; 1 punct pentru utilizarea parţială a limbajului istoric adecvat; 0 puncte pentru lipsa limbajului istoric; • 1 punct pentru structurarea textului (introducere - cuprins - concluzie); 0 puncte pentru text nestructurat; • 2 puncte pentru respectarea succesiunii cronologice/ logice a faptelor istorice; 1 punct pentru respectarea parţială a succesiunii cronologice/ logice a faptelor istorice; 0 puncte pentru nerespectarea succesiunii cronologice/ logice a faptelor istorice; • 1 punct pentru respectarea limitei de spaţiu; 0 puncte pentru nerespectarea limitei de spaţiu."
  }
}