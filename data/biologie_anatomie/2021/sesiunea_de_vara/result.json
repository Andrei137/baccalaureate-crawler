{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Din punct de vedere ............ sistemul nervos se clasifică în ............ şi periferic.",
      "exercitiul_B": "Numiţi două tipuri de contracţii musculare; asociaţi fiecare tip de contracţie musculară cu câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Luxaţiile sunt afecţiuni ale sistemului: a) circulator b) muscular c) osos d) respirator",
        "subpunctul_2": "Prin contracţia ventriculului stâng al inimii, sângele este pompat în: a) artera pulmonară b) artera aortă c) vena cavă d) vena pulmonară",
        "subpunctul_3": "Celulele cu bastonaşe: a) asigură vederea în culori b) conţin pigmenţi c) sunt localizate în coroidă d) sunt stimulate de substanţe chimice",
        "subpunctul_4": "Carpienele şi falangele sunt oase ale scheletului: a) capului b) membrului inferior c) membrului superior d) trunchiului",
        "subpunctul_5": "Boli ale sistemelor reproducătoare feminin şi masculin sunt: a) anexita şi adenomul de prostată b) cistita şi nefrita c) enterocolita și mixedemul d) glomerulonefrita și emfizemul"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Segmentul central al analizatorului auditiv conţine receptorii auditivi.",
        "subpunctul_2": "Volumul rezidual este componentă a capacităţii vitale.",
        "subpunctul_3": "Prin venele pulmonare circulă sânge oxigenat."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două tipuri de contracţii musculare; 2 x 1p.= 2 puncte - asocierea fiecărui tip de contracţie musculară cu câte o caracteristică. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2b; 3b; 4c; 5a. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "În celula eucariotă există mai multe tipuri de acizi nucleici.",
        "subpunctul_a": "Numiți două tipuri de acizi ribonucleici (ARN) implicați în procesul de sinteză proteică la eucariote, precizând o deosebire dintre cele două tipuri de acizi ribonucleici.",
        "subpunctul_b": "Sinteza unei proteine se realizează pe baza informaţiei unui fragment de ADN bicatenar, alcătuit din 622 nucleotide, dintre care 128 conţin timină. Stabiliţi următoarele: - numărul nucleotidelor cu guanină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul macromoleculei de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: AGGCCT.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "În secţia de terapie intensivă a unui spital se află trei pacienţi care au nevoie de transfuzie cu o cantitate mică de sânge. Grupele de sânge ale celor trei pacienți sunt: A și Rh negativ, B şi Rh pozitiv, AB și Rh pozitiv. La spital se prezintă rude ale pacienților în vederea donării de sânge. Aceștia au următoarele grupe de sânge: O și Rh negativ, O și Rh pozitiv, B și Rh negativ. Stabiliţi următoarele:",
        "subpunctul_a": "grupele de sânge ale donatorilor comuni pentru pacienţii care au grupa de sânge B și Rh pozitiv, respectiv AB și Rh pozitiv; motivați răspunsul dat;",
        "subpunctul_b": "aglutinina/anticorpul din sângele unei persoane cu grupa sanguină A;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) numirea a două tipuri de acizi ribonucleici (ARN) implicați în procesul de sinteză proteică la eucariote; 2 x 1p.= 2 puncte - precizarea unei deosebiri dintre cele două tipuri de acizi ribonucleici; 2 puncte b) - numărul de nucleotide cu guanină conţinute de fragmentul de ADN bicatenar - etapele rezolvării: - stabilirea numărului de nucleotide care conţin adenină (128); 1 punct - stabilirea numărului de nucleotide care conţin adenină + timină (256); 1 punct - stabilirea numărului de nucleotide care conţin citozină + guanină (366); 1 punct - stabilirea numărului de nucleotide care conţin guanină (183); 1 punct - numărul legăturilor duble din fragmentul de ADN bicatenar (128); 2 puncte - numărul legăturilor triple din fragmentul de ADN bicatenar (183); 2 puncte - secvenţa de nucleotide din catena de ADN 5’-3’ complementară: TCCGGA. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu guanină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupele de sânge ale donatorilor comuni pentru pacienţii care au grupa de sânge B și Rh pozitiv, respectiv AB și Rh pozitiv: (O și Rh negativ, O și Rh pozitiv, B și Rh negativ); 3 x 1p.= 3 puncte - motivarea răspunsului dat; 2 puncte b) aglutinina/anticorpul din sângele unei persoane cu grupa sanguină A; 1 punct c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Sistemul endocrin este alcătuit din totalitatea glandelor endocrine ale căror celule secretoare produc hormoni. a) Precizați numele glandei endocrine pereche situate la polul superior al rinichilor și numele a doi hormoni secretați de această glandă. b) Scrieţi un argument în favoarea afirmaţiei următoare: „Secreţia unei cantităţi insuficiente de hormoni tiroidieni poate fi cauza unei boli endocrine”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Hormonii sexuali feminini. - Hipofiza.",
      "exercitiul_2": "Digestia, circulația, respiraţia şi excreţia participă la realizarea funcţiilor de nutriţie ale organismului uman. a) Precizaţi relaţia dintre digestie, circulaţie, respirație și excreție în realizarea funcţiilor de nutriţie ale organismului uman. b) Explicați afirmaţia următoare: „La nivelul intestinului subțire, alimentele suferă transformări chimice”. c) Alcătuiţi un minieseu intitulat „Formarea și eliminarea urinei”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) precizarea: - numelui glandei endocrine pereche situate la polul superior al rinichilor; 1 punct - numelui a doi hormoni secretați de glanda respectivă; 2 x 1p.= 2 puncte b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea relaţiei dintre digestie, circulaţie, respirație și excreție în realizarea funcţiilor de nutriţie ale organismului uman; 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}