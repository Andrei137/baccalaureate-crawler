{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Falangele şi ............ sunt oase ale scheletului membrului ............ .",
      "exercitiul_B": "Numiţi două organe din cavitatea toracică; asociaţi fiecare organ numit cu rolul său.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Muşchi al membrului superior este: a) oblicul b) sternocleidomastoidianul c) tricepsul d) trapezul",
        "subpunctul_2": "Este hormon adenohipofizar: a) ADH-ul b) insulina c) tiroxina d) STH-ul",
        "subpunctul_3": "Anexita este afecţiune a sistemului: a) digestiv b) circulator c) reproducător feminin d) reproducător masculin",
        "subpunctul_4": "Segmentul periferic al analizatorului vizual: a) conține celule receptoare ciliate stimulate mecanic b) este o structură specializată în recepționarea unor stimuli c) conține căi senzitivo-senzoriale care conduc impulsul nervos d) reprezintă locul unde se formează senzaţia vizuală",
        "subpunctul_5": "Volumul respirator din componența capacității pulmonare (totale) prin care aceasta se deosebește de capacitatea vitală se numește: a) curent b) expirator de rezervă c) inspirator de rezervă d) rezidual"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Fasciculele spino-bulbare conduc sensibilitatea termică.",
        "subpunctul_2": "Ureterul este calea urinară care preia urina din vezica urinară și o elimină la exterior.",
        "subpunctul_3": "Receptorii analizatorului auditiv sunt localizați în urechea internă."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două organe din cavitatea toracică; 2 x 1p.= 2 puncte - asocierea fiecărui organ numit cu rolul său. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2d; 3c; 4b; 5d. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "ADN-ul şi ARN-ul sunt alcătuiți din unităţi numite nucleotide. Ei participă la realizarea sintezei proteice la eucariote.",
        "subpunctul_a": "Numiți două tipuri de ARN care participă la sinteza proteinelor și cele două baze azotate purinice din compoziția chimică a acestora.",
        "subpunctul_b": "Sinteza unei proteine musculare se realizează pe baza informaţiei unui fragment de ADN bicatenar, alcătuit din 1022 nucleotide, dintre care 244 conţin guanină. Stabiliţi următoarele: - numărul nucleotidelor cu timină conţinute de fragmentul de ADN bicatenar (scrieţi toate etapele necesare rezolvării acestei cerinţe); - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: TCCCAG; - numărul legăturilor duble şi al legăturilor triple din fragmentul de ADN bicatenar.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Trei pacienţi ai unui spital au nevoie de transfuzii cu o cantitate mică de sânge. Doi dintre ei au grupa de sânge B, iar al treilea are grupa de sânge O. La spital s-au prezentat posibili donatori ale căror grupe de sânge sunt: A, B, O. Precizaţi următoarele:",
        "subpunctul_a": "grupa sanguină a donatorului comun pentru cei trei pacienţi; motivaţi răspunsul dat;",
        "subpunctul_b": "anticorpul/aglutinina din plasma sângelui persoanelor cu grupa sanguină B, respectiv A;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului ABO.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) Numirea: - a două tipuri de ARN care participă la sinteza proteinelor; 2 x 1p.= 2 puncte - celor două baze azotate purinice din compoziția chimică a acestora; 2 x 1p.= 2 puncte b) - numărul de nucleotide cu timină conţinute de fragmentul de ADN bicatenar - etapele rezolvării: - stabilirea numărului de nucleotide care conţin citozină (244); 1 punct - stabilirea numărului de nucleotide care conţin citozină + guanină (488); 1 punct - stabilirea numărului de nucleotide care conţin adenină + timină (534); 1 punct - stabilirea numărului de nucleotide care conţin timină (267); 1 punct - secvenţa de nucleotide din catena de ADN 5’-3’ complementară: AGGGTC; 2 puncte - numărul legăturilor duble din fragmentul de ADN bicatenar (267); 2 puncte - numărul legăturilor triple din fragmentul de ADN bicatenar (244). 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu timină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa sanguină a donatorului comun pentru cei trei pacienţi (O); 2 puncte - motivarea corectă; 2 puncte b) anticorpul/aglutinina din plasma sângelui persoanei cu grupa sanguină B; 1 punct anticorpul/aglutinina din plasma sângelui persoanei cu grupa sanguină A; 1 punct c) consecinţa în cazul transfuziei cu sânge provenit de la un donator incompatibil din punctul de vedere al sistemului ABO; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Sistemul nervos este implicat în realizarea funcţiilor de relație ale organismului uman. a) Numiţi alte trei sisteme care participă, împreună cu sistemul nervos, la realizarea funcţiilor de relație ale organismului uman. b) Explicați afirmația următoare: „Măduva spinării îndeplinește funcție de conducere și funcție reflexă”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Hemoragii cerebrale. - Sistemul nervos vegetativ.",
      "exercitiul_2": "Digestia este procesul prin care alimentele suferă transformări mecanice, fizice și chimice de-a lungul componentelor tubului digestiv. a) Numiţi cele trei secreții digestive care participă la realizarea digestiei intestinale. b) Scrieţi un argument în favoarea afirmaţiei următoare: „În procesul digestiei, la nivelul stomacului, au loc transformări chimice”. c) Alcătuiţi un minieseu intitulat „Fiziologia intestinului gros”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea altor trei sisteme care participă, împreună cu sistemul nervos, la realizarea funcţiilor de relație ale organismului uman; 3 x 1p.= 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea celor trei secreții digestive care participă la realizarea digestiei intestinale; 3 x 1p.= 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}