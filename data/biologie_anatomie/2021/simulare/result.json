{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Venele ............ se deschid în atriul stâng al inimii şi transportă sânge ............ .",
      "exercitiul_B": "Numiţi două organe din cavitatea abdominală; asociaţi fiecare organ numit cu rolul său.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Receptorii vestibulari ai omului sunt localizaţi în: a) urechea externă b) urechea internă c) urechea medie d) zona corticală specifică",
        "subpunctul_2": "Este mușchi scheletic al brațului: a) bicepsul b) croitorul c) femurul d) trapezul",
        "subpunctul_3": "Adenomul de prostată este afecţiune a sistemului: a) digestiv b) circulator c) reproducător feminin d) reproducător masculin",
        "subpunctul_4": "Celulele cu conuri: a) asigură vederea nocturnă b) sunt lipsite de pigmenți c) sunt fotoreceptori d) sunt stimulate chimic",
        "subpunctul_5": "În timpul inspirației: a) aerul iese din plămâni la exterior b) diafragma se contractă c) presiunea aerului din plămâni crește d) volumul plămânilor scade"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Capacitatea vitală este alcătuită din volumele respiratorii: curent, inspirator de rezervă, expirator de rezervă.",
        "subpunctul_2": "Segmentul periferic al analizatorului vizual conține căi senzitivo-senzoriale care conduc impulsul nervos.",
        "subpunctul_3": "Ureterul preia urina din vezica urinară și o elimină la exterior."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două organe din cavitatea abdominală; 2 x 1p.= 2 puncte - asocierea fiecărui organ numit cu rolul său. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1b; 2a; 3d; 4c; 5b. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1A; 2F; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "ADN-ul este alcătuit din nucleotide. El conține informația necesară sintezei diferitelor tipuri de proteine, la eucariote.",
        "subpunctul_a": "Numiți patru componente ale unei nucleotide de tip ADN.",
        "subpunctul_b": "Sinteza unei proteine se realizează pe baza informaţiei unui fragment de ADN bicatenar, alcătuit din 988 nucleotide, dintre care 122 conţin guanină. Stabiliţi următoarele: - numărul nucleotidelor cu timină conţinute de fragmentul de ADN bicatenar (scrieţi toate etapele necesare rezolvării acestei cerinţe); - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: GACCAT; - numărul legăturilor duble şi al legăturilor triple din fragmentul de ADN bicatenar.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Doi pacienţi ai unui spital au nevoie de transfuzii cu o cantitate mică de sânge. Unul dintre ei are grupa de sânge A, iar celălalt are grupa de sânge O. La spital s-au prezentat posibili donatori ale căror grupe de sânge sunt: AB, A, O. Precizaţi următoarele:",
        "subpunctul_a": "grupa de sânge a donatorului comun pentru cei doi pacienţi; motivaţi răspunsul dat;",
        "subpunctul_b": "antigenele/aglutinogenele din sângele persoanei cu grupa de sânge AB;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului ABO.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) Numirea a patru componente ale unei nucleotide de tip ADN; 4 x 1p.= 4 puncte b) - numărul de nucleotide cu timină conţinute de fragmentul de ADN bicatenar - etapele rezolvării: - stabilirea numărului de nucleotide care conţin citozină (122); 1 punct - stabilirea numărului de nucleotide care conţin citozină + guanină (244); 1 punct - stabilirea numărului de nucleotide care conţin adenină + timină (744); 1 punct - stabilirea numărului de nucleotide care conţin timină (372); 1 punct - secvenţa de nucleotide din catena de ADN 5’-3’ complementară: CTGGTA; 2 puncte - numărul legăturilor duble din fragmentul de ADN bicatenar (372); 2 puncte - numărul legăturilor triple din fragmentul de ADN bicatenar (122). 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu timină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa de sânge a donatorului comun pentru cei doi pacienţi (O); 2 puncte - motivarea corectă; 2 puncte b) antigenele/aglutinogenele din sângele persoanei cu grupa de sânge AB; 2 x 1p.= 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului ABO; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Dereglarea activității secretorii a glandelor endocrine poate duce la apariția unor boli endocrine. a) Precizaţi cauza şi două caracteristici ale bolii Basedow-Graves. b) Explicați afirmația următoare: „Activitatea hipofizei este influențată de hipotalamus.” c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Gigantismul. - Hormonii tiroidieni.",
      "exercitiul_2": "Funcţiile fundamentale ale organismului uman sunt: de nutriţie, de relaţie, de reproducere. a) Numiți două componente ale gonadei feminine (ovarului) și un hormon secretat de aceasta. b) Scrieţi un argument în favoarea afirmaţiei următoare: „Sistemul nervos participă la realizarea funcțiilor de relație”. c) Alcătuiţi un minieseu intitulat „Transformările chimice ale alimentelor la nivelul intestinului subțire”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) precizarea: - cauzei bolii Basedow-Graves; 1 punct - a două caracteristici ale bolii Basedow-Graves; 2 x 1p.= 2 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea a două componente ale gonadei feminine (ovarului) și a unui hormon secretat de aceasta; 3 x 1p.= 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}