{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Cauza bolii ............ este dereglarea activităţii secretorii a ............ .",
      "exercitiul_B": "Daţi două exemple de vase de sânge care aparţin circulaţiei mari a sângelui. Asociaţi fiecare vas de sânge dat exemplu cu tipul de sânge transportat.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "În procesul de eliminare a urinei, căile urinare sunt, în ordine: a) rinichi, vezică urinară, uretere b) uretră, vezică urinară, uretere c) uretere, vezică urinară, uretră d) vezică urinară, uretră, uretere",
        "subpunctul_2": "Componentă a sistemului reproducător masculin este: a) ovarul b) testiculul c) uterul d) vaginul",
        "subpunctul_3": "Capacitatea vitală reprezintă suma următoarelor trei volume respiratorii: a) volumul curent, volumul rezidual, volumul inspirator de rezervă b) volumul inspirator de rezervă, volumul expirator de rezervă, volumul rezidual c) volumul expirator de rezervă, volumul rezidual, volumul curent d) volumul curent, volumul inspirator de rezervă, volumul expirator de rezervă",
        "subpunctul_4": "Glomerulonefrita este afecţiune a sistemului: a) digestiv b) excretor c) muscular d) nervos",
        "subpunctul_5": "Sensibilitatea tactilă fină este condusă prin fasciculul: a) spinocerebelos direct b) spinocerebelos încrucişat c) spinobulbar d) spinotalamic anterior"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Celulele cu bastonaşe au rol în deosebirea culorilor.",
        "subpunctul_2": "Croitorul este muşchi al membrului superior.",
        "subpunctul_3": "Poluarea biologică, poluarea chimică şi poluarea fizică pot contribui la deteriorarea unui ecosistem natural."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- două exemple de vase de sânge care aparţin circulaţiei mari a sângelui; 2 x 1p.= 2 puncte - asocierea fiecărui vas de sânge dat exemplu cu tipul de sânge transportat. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2b; 3d; 4b; 5c. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "În lumea vie, materialul genetic este reprezentat de acidul dezoxiribonucleic şi acidul ribonucleic.",
        "subpunctul_a": "Explicaţi în ce constau funcţia autocatalitică şi funcţia heterocatalitică ale acidului dezoxiribonucleic, la eucariote.",
        "subpunctul_b": "Sinteza unei enzime digestive se realizează pe baza informaţiei unui fragment de ADN bicatenar, alcătuit din 78 nucleotide, dintre care 14 conţin citozină. Stabiliţi următoarele: - numărul nucleotidelor cu adenină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul de ADN bicatenar; - secvenţa de nucleotide din ARN-ul mesager complementar catenei de ADN care are următoarea succesiune de nucleotide: CGAGTT.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "La secţia de primiri urgenţe a unui spital este adusă o persoană care a suferit un accident de circulaţie. Aceasta este supusă unei intervenţii chirurgicale şi are nevoie de transfuzie cu o cantitate mică de sânge. Spitalul are rezerve de sânge aparţinând grupelor O, B şi AB. Ştiind că pacientul are grupa sanguină A, precizaţi următoarele:",
        "subpunctul_a": "aglutinogenul/antigenul şi aglutinina/anticorpul caracteristice grupei sanguine a pacientului;",
        "subpunctul_b": "grupa/grupele sângelui care poate fi folosit de medici pentru transfuzie, din rezervele de sânge ale spitalului; motivaţi răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) explicarea funcţiei autocatalitice a acidului dezoxiribonucleic; 2 puncte - explicarea funcţiei heterocatalitice a acidului dezoxiribonucleic; 2 puncte b) - numărul de nucleotide cu adenină conţinute de fragmentul de ADN bicatenar – etapele rezolvării: - stabilirea numărului de nucleotide care conţin guanină (14); 1 punct - stabilirea numărului de nucleotide care conţin citozină + guanină (28); 1 punct - stabilirea numărului de nucleotide care conţin adenină + timină (50); 1 punct - stabilirea numărului de nucleotide care conţin adenină (25); 1 punct - numărul legăturilor duble din fragmentul de ADN bicatenar (25); 2 puncte - numărul legăturilor triple din fragmentul de ADN bicatenar (14); 2 puncte - secvenţa de nucleotide din ARN-ul mesager complementar catenei de ADN: GCUCAA. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu adenină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) aglutinogenul/antigenul şi aglutinina/anticorpul caracteristice grupei sanguine a pacientului; 2 x 1p.= 2 puncte b) grupa/grupele sângelui care poate fi folosit de medici pentru transfuzie, din rezervele de sânge ale spitalului (O); 2 puncte - motivarea corectă; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Funcţiile de relaţie ale organismului uman se realizează cu participarea glandelor endocrine, a analizatorilor şi a sistemelor nervos, osos şi muscular. a) Enumeraţi cele trei segmente ale analizatorului vestibular. b) Scrieţi un argument în favoarea afirmaţiei următoare: „Funcţia endocrină a ovarelor este influenţată de activitatea hipofizei”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Sistemul nervos vegetativ simpatic. - Rolul scheletului.",
      "exercitiul_2": "Sistemul digestiv are rol în digestia alimentelor. Cariile dentare, stomatita, enterocolitele sunt afecţiuni ale sistemului digestiv. a) Numiţi alte trei afecţiuni ale sistemului digestiv. b) Explicaţi în ce constă digestia bucală. c) Alcătuiţi un minieseu intitulat „Rolul enzimelor în digestia intestinală”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) enumerarea celor trei segmente ale analizatorului vestibular; 3 x 1p.= 3 puncte b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea altor trei afecţiuni ale sistemului digestiv; 3 x 1p.= 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}