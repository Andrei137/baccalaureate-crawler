{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Celulele ............ reprezintă segmentul periferic al analizatorului ............ .",
      "exercitiul_B": "Numiţi două compartimente ale inimii care au comunicare cu vene mari aparţinând celor două circulaţii ale sângelui. Asociaţi fiecare dintre aceste două compartimente ale inimii cu denumirea venelor respective.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Cale urinară este: a) nefronul b) rinichiul c) ureterul d) uterul",
        "subpunctul_2": "Oase ale scheletului membrului superior sunt: a) carpienele şi metacarpienele b) tarsienele şi metatarsienele c) tibia şi fibula d) tibia şi tarsienele",
        "subpunctul_3": "Muşchi scheletic al membrului superior este: a) bicepsul b) croitorul c) oblicul d) trapezul",
        "subpunctul_4": "Sensibilitatea termică este condusă prin fasciculul: a) spinobulbar b) spinocerebelos direct c) spinocerebelos încrucişat d) spinotalamic lateral",
        "subpunctul_5": "Capacitatea pulmonară (totală) se deosebeşte de capacitatea vitală prin prezenţa în componenţa sa a volumului: a) curent b) inspirator de rezervă c) expirator de rezervă d) rezidual"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "În timpul inspiraţiei, presiunea aerului din plămâni creşte.",
        "subpunctul_2": "Cistita şi anexita sunt afecţiuni ale sistemului excretor.",
        "subpunctul_3": "Defrişarea, industrializarea, poluarea sunt exemple de activităţi umane care pot contribui la deteriorarea unui ecosistem natural."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două compartimente ale inimii care au comunicare cu vene mari aparţinând celor două circulaţii ale sângelui; 2 x 1p.= 2 puncte - asocierea fiecărui compartiment al inimii cu denumirea venelor respective. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2a; 3a; 4d; 5d. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "La eucariote, ARN-ul este implicat în procesul de sinteză a proteinelor.",
        "subpunctul_a": "Numiţi două tipuri de ARN implicate în procesul de sinteză a proteinelor, precizând câte o caracteristică pentru fiecare dintre cele două tipuri de ARN.",
        "subpunctul_b": "Sinteza unei proteine din plasma sângelui se realizează pe baza informaţiei unui fragment de ADN bicatenar alcătuit din 104 nucleotide, dintre care 18 conţin timină. Stabiliţi următoarele: - numărul nucleotidelor cu citozină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor triple din fragmentul de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: GCTGAA.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "La secţia de primiri urgenţe a unui spital sunt aduse mai multe persoane care au fost implicate într-un accident de circulaţie. Două dintre aceste persoane, cu traumatisme multiple, sunt supuse unor intervenţii chirurgicale. Acestea au nevoie de transfuzie cu o cantitate mică de sânge. Spitalul are rezerve de sânge aparţinând grupelor O şi Rh negativ, A şi Rh pozitiv, respectiv B şi Rh pozitiv. Ştiind că una dintre persoane are grupa sanguină A şi Rh negativ, iar cealaltă persoană are grupa sanguină B şi Rh pozitiv precizaţi următoarele:",
        "subpunctul_a": "aglutinogenul/antigenul şi aglutinina/anticorpul din sângele persoanei cu grupa A;",
        "subpunctul_b": "grupa/grupele sângelui care poate fi folosit de medici pentru transfuzie, din rezervele de sânge ale spitalului, comună pentru cele două persoane; motivaţi răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) numirea a două tipuri de ARN implicate în procesul de sinteză a proteinelor; 2 x 1p.= 2 puncte - precizarea câte unei caracteristici pentru fiecare dintre cele două tipuri de ARN; 2 x 2p.= 4 puncte b)- numărul de nucleotide cu citozină conţinute de fragmentul de ADN bicatenar – etapele rezolvării: - stabilirea numărului de nucleotide care conţin adenină (18); 1 punct - stabilirea numărului de nucleotide care conţin adenină + timină (36); 1 punct - stabilirea numărului de nucleotide care conţin citozină + guanină (68); 1 punct - stabilirea numărului de nucleotide care conţin citozină (34); 1 punct - numărul legăturilor triple din fragmentul de ADN bicatenar (34); 2 puncte - secvenţa de nucleotide din catena de ADN 5’-3’ complementară: CGACTT. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu citozină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) aglutinogenul/antigenul şi aglutinina/anticorpul din sângele persoanei cu grupa A; 2 x 1p.= 2 puncte b) grupa/grupele sângelui care poate fi folosit de medici pentru transfuzie, din rezervele de sânge ale spitalului, comună pentru cele două persoane (O şi Rh negativ); 2 puncte - motivarea corectă; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh. 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Hipofiza este o glandă endocrină având rolul de a secreta hormoni. a) Caracterizaţi hipofiza precizând: localizarea hipofizei, numele unui hormon hipofizar care influenţează activitatea tiroidei, o consecinţă a hipersecreţiei hormonului hipofizar numit. b) Scrieţi un argument în favoarea afirmaţiei următoare: „Activitatea gonadelor este influenţată de activitatea hipofizei”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Diabetul zaharat. - Diabetul insipid.",
      "exercitiul_2": "Digestia alimentelor se realizează la nivelul sistemului digestiv, alcătuit din tub digestiv şi glande anexe. Pancreatita, ciroza hepatică, litiaza biliară sunt afecţiuni ale sistemului digestiv. a) Precizaţi alte trei afecţiuni ale sistemului digestiv. b) Explicaţi ce se întâmplă cu produşii finali ai digestiei. c) Alcătuiţi un minieseu intitulat „Rolul glandelor anexe în digestia alimentelor”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) caracterizarea hipofizei precizând: - localizarea hipofizei; 1 punct - numele unui hormon hipofizar care influenţează activitatea tiroidei; 1 punct - o consecinţă a hipersecreţiei hormonului hipofizar numit; 1 punct b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea altor trei afecţiuni ale sistemului digestiv; 3 x 1p.= 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}