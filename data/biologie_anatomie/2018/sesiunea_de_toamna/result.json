{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. În timpul unei ............ normale, presiunea aerului din plămâni ............ .",
      "exercitiul_B": "Numiţi două componente ale sistemului reproducător feminin. Asociaţi fiecare componentă cu o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Omoplatul este os al scheletului: a) capului b) centurii scapulare c) centurii pelvine d) membrului inferior",
        "subpunctul_2": "Venele pulmonare: a) aparţin circulaţiei mari a sângelui b) comunică cu atriul drept al inimii c) transportă sânge de la inimă spre plămâni d) transportă sânge cu oxigen",
        "subpunctul_3": "Afecţiune a sistemului reproducător este: a) anexita b) cistita c) emfizemul d) nefrita",
        "subpunctul_4": "Celulele cu bastonaşe: a) asigură vederea în culori b) conţin pigmenţi fotosensibili c) reprezintă locul formării senzaţiei vizuale d) sunt stimulate de substanţe chimice",
        "subpunctul_5": "În procesul de eliminare, urina din vezica urinară trece în: a) calice b) pelvisul renal c) ureter d) uretră"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Urechea medie conţine receptorii analizatorului auditiv.",
        "subpunctul_2": "Capacitatea pulmonară (totală) reprezintă suma următoarelor volume respiratorii: volumul inspirator de rezervă, volumul expirator de rezervă şi volumul rezidual.",
        "subpunctul_3": "Bicepsul este muşchi scheletic."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două componente ale sistemului reproducător feminin; 2 x 1p.= 2 puncte - asocierea fiecărei componente cu o caracteristică. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1b; 2d; 3a; 4b; 5d. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "O nucleotidă ADN sau ARN este alcătuită dintr-o bază azotată, un zahăr/pentoză şi o grupare fosfat.",
        "subpunctul_a": "Precizaţi cele două tipuri de baze azotate şi cele două zaharuri/pentoze din compoziţia chimică a ADN-ului şi a ARN-ului.",
        "subpunctul_b": "Sinteza unei enzime cu rol în digestia intestinală a glucidelor se realizează pe baza informaţiei unui fragment de ADN bicatenar alcătuit din 322 nucleotide, dintre care 38 conţin adenină. Stabiliţi următoarele: - numărul nucleotidelor cu guanină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul macromoleculei de ADN bicatenar; - secvenţa de nucleotide din ARN-ul mesager complementar catenei de ADN care are următoarea succesiune de nucleotide: TACCGA.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Pacientul unui spital are nevoie de transfuzie cu o cantitate mică de sânge. Pacientul are grupa de sânge A. La spital s-au prezentat doi posibili donatori. Analiza sângelui donatorilor a evidenţiat faptul că, la unul dintre donatori, în plasma sângelui, se află doar aglutinina/anticorpul β, iar la celălalt donator se află aglutininele/anticorpii α şi β. Stabiliţi următoarele:",
        "subpunctul_a": "grupele de sânge ale celor doi donatori;",
        "subpunctul_b": "aglutinogenul/antigenul de pe suprafaţa hematiilor din sângele pacientului;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea celor două tipuri de baze azotate şi a celor două zaharuri/pentoze din compoziţia chimică a ADN-ului şi a ARN-ului; 4 x 1p.= 4 puncte b)- numărul de nucleotide cu guanină conţinute de fragmentul de ADN bicatenar – etapele rezolvării: - stabilirea numărului de nucleotide care conţin timină (38); 1 punct - stabilirea numărului de nucleotide care conţin adenină + timină (76); 1 punct - stabilirea numărului de nucleotide care conţin citozină + guanină (246); 1 punct - stabilirea numărului de nucleotide care conţin guanină (123); 1 punct - numărul legăturilor duble din fragmentul de ADN bicatenar (38); 2 puncte - numărul legăturilor triple din fragmentul de ADN bicatenar (123); 2 puncte - secvenţa de nucleotide din ARN-ul mesager complementar catenei de ADN: AUGGCU. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu guanină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupele de sânge ale celor doi donatori (A; O); 2 x 2p.= 4 puncte b) aglutinogenul/antigenul de pe suprafaţa hematiilor din sângele pacientului; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Enterocolitele sunt afecţiuni digestive. a) Numiţi alte trei afecţiuni digestive. b) Explicaţi importanţa cunoaşterii unor noţiuni elementare de igienă şi patologie digestivă. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Fiziologia intestinului gros. - Transformări chimice ale alimentelor în intestinul subţire.",
      "exercitiul_2": "Sistemul nervos împreună cu analizatorii, sistemul osos, sistemul muscular şi glandele endocrine participă la realizarea funcţiilor de relaţie ale organismului. a) Numiţi cele trei segmente ale analizatorului cutanat. b) Scrieţi un argument în favoarea afirmaţiei următoare: „Măduva spinării are funcţie reflexă”. c) Alcătuiţi un minieseu intitulat „Disfuncţii tiroidiene”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea altor trei afecţiuni digestive; 3 x 1p.= 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea celor trei segmente ale analizatorului cutanat; 3 x 1p.= 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}