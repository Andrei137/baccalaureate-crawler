{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Din punct de vedere ............, sistemul nervos vegetativ se clasifică în simpatic şi ............. .",
      "exercitiul_B": "Numiţi o afecțiune a sistemului osos și o afecțiune a sistemului muscular; asociaţi fiecare afecțiune numită cu câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Celulele cu bastonaşe sunt: a) receptori ai vederii b) lipsite de pigmenţi c) localizate în coroidă d) sediul senzaţiilor vizuale",
        "subpunctul_2": "Componentă a sistemului reproducător feminin este: a) prostata b) testiculul c) uretra d) vaginul",
        "subpunctul_3": "Venele pulmonare: a) aparţin circulaţiei mari a sângelui b) preiau sângele oxigenat din ventriculul stâng al inimii c) se deschid în atriul drept al inimii d) transportă sânge cu O 2 de la plămâni la inimă",
        "subpunctul_4": "Nefrita este afecţiune a sistemului: a) excretor b) muscular c) osos d) reproducător",
        "subpunctul_5": "Spre deosebire de inspiraţie, în timpul unei expiraţii normale: a) diafragma se relaxează b) plămânii îşi măresc volumul c) presiunea aerului din plămâni scade d) volumul cavităţii toracice se măreşte"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "În procesul de eliminare la exterior, urina trece din uretră în vezica urinară.",
        "subpunctul_2": "Coxalele sunt oase ale membrelor superioare.",
        "subpunctul_3": "Capacitatea vitală reprezintă suma a trei volume respiratorii: volumul inspirator de rezervă, volumul expirator de rezervă şi volumul curent."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea unei afecțiuni a sistemului osos și unei afecțiuni a sistemului muscular; 2 x 1p.= 2 puncte - asocierea fiecărei afecțiuni numite cu câte o caracteristică. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1a; 2d; 3d; 4a; 5a. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a afirmaţiei false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Acizii nucleici reprezintă materialul genetic al virusurilor, procariotelor şi eucariotelor.",
        "subpunctul_a": "Precizaţi o asemănare şi o deosebire dintre materialul genetic al virusurilor şi materialul genetic al procariotelor.",
        "subpunctul_b": "Sinteza unei enzime pancreatice se realizează pe baza informaţiei unui fragment de ADN bicatenar, alcătuit din 212 nucleotide, dintre care 24 conţin timină. Stabiliţi următoarele: - numărul nucleotidelor cu citozină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul macromoleculei de ADN bicatenar; - secvenţa de nucleotide din ARN-ul mesager complementar catenei de ADN care are următoarea succesiune de nucleotide: TATCTG.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "În secţia de terapie intensivă a unui spital se află trei pacienţi care au nevoie de transfuzie cu o cantitate mică de sânge. Fiecare pacient are o altă grupă de sânge respectiv: A, B şi AB. La spital s-au prezentat rude ale celor trei pacienţi, în vederea donării de sânge. Grupele sanguine ale acestora sunt: O, A şi B. Stabiliţi următoarele:",
        "subpunctul_a": "grupele sanguine ale donatorilor comuni pentru pacienţii care au grupa de sânge B, respectiv AB;",
        "subpunctul_b": "aglutinogenul/antigenul şi aglutinina/anticorpul din sângele pacientului cu grupa sanguină A;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului ABO.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea unei asemănări şi a unei deosebiri dintre materialul genetic al virusurilor şi materialul genetic al procariotelor; 2 x 2p.= 4 puncte b) - numărul de nucleotide cu citozină conţinute de fragmentul de ADN bicatenar – etapele rezolvării: - stabilirea numărului de nucleotide care conţin adenină (24); 1 punct - stabilirea numărului de nucleotide care conţin adenină + timină (48); 1 punct - stabilirea numărului de nucleotide care conţin citozină + guanină (164); 1 punct - stabilirea numărului de nucleotide care conţin citozină (82); 1 punct - numărul legăturilor duble din fragmentul de ADN bicatenar; (24); 2 puncte - numărul legăturilor triple din fragmentul de ADN bicatenar (82). 2 puncte - secvenţa de nucleotide din ARN-ul mesager complementar catenei de ADN: AUAGAC. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu citozină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupele sanguine ale donatorilor comuni pentru pacienţii care au grupa de sânge B, respectiv AB (O; B); 2 x 2p.= 4 puncte b) aglutinogenul/antigenul şi aglutinina/anticorpul din sângele pacientului cu grupa sanguină A; 2 x 1p.= 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului ABO; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "În procesul digestiei, la nivelul unor segmente ale tubului digestiv, alimentele sunt supuse unor transformări fizico-chimice. Ciroza hepatică este o afecţiune digestivă. a) Enumeraţi alte trei afecţiuni digestive. b) Scrieţi un argument în favoarea afirmaţiei următoare: „Compoziţia sucului digestiv produs de ficat este diferită de compoziţia sucului digestiv produs de partea exocrină a pancreasului”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Digestia bucală - Absorbția intestinală",
      "exercitiul_2": "Sistemele nervos, osos şi muscular, analizatorii şi glandele endocrine participă la realizarea funcţiilor de relaţie ale organismului uman. a) Caracterizaţi o glandă endocrină precizând: denumirea şi localizarea glandei endocrine, un exemplu de hormon secretat de glanda respectivă. b) Explicaţi în ce constă funcţia reflexă a sistemului nervos somatic. c) Alcătuiţi un minieseu intitulat „Fiziologia analizatorului auditiv”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) enumerarea altor trei afecţiuni digestive; 3 x 1p.= 3 puncte b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) caracterizarea unei glande endocrine precizând: - denumirea glandei endocrine; 1 punct - localizarea glandei endocrine; 1 punct - un exemplu de hormon secretat de glanda respectivă; 1 punct b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}