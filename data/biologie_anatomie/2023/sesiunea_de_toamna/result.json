{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Sternocleidomastoidienii, ............ şi ............ sunt mușchi scheletici.",
      "exercitiul_B": "Numiţi două vase de sânge care aparţin circulaţiei mici a sângelui. Asociaţi fiecare vas de sânge numit cu sensul circulaţiei sângelui prin aceste vase.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Celulele cu bastonașe sunt: a) componente ale nervului optic b) fotoreceptori c) localizate în sclerotică d) lipsite de pigmenți",
        "subpunctul_2": "Unul dintre oasele membrului inferior este: a) clavicula b) croitorul c) femurul d) humerusul",
        "subpunctul_3": "Disfuncție endocrină este: a) acromegalia b) conjunctivita c) nefrita d) stomatita",
        "subpunctul_4": "În procesul de eliminare, urina din uretere trece în: a) nefron b) pelvisul renal c) tubul colector d) vezica urinară",
        "subpunctul_5": "În timpul unei expirații normale: a) aerul pătrunde în plămâni b) diafragma se contractă c) presiunea aerului din plămâni crește d) volumul cavității toracice se mărește"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Volumul rezidual este una dintre componentele capacității vitale.",
        "subpunctul_2": "Industrializarea și defrişarea sunt exemple de activităţi umane care pot contribui la protejarea unui ecosistem natural.",
        "subpunctul_3": "În urechea internă sunt localizate celulele receptoare auditive."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două vase de sânge care aparţin circulaţiei mici a sângelui; 2 x 1p.= 2 puncte - asocierea fiecărui vas de sânge numit cu sensul circulaţiei sângelui prin aceste vase. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1b; 2c; 3a; 4d; 5c. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sinteza proteinelor la eucariote se realizează cu participarea mai multe tipuri de ARN.",
        "subpunctul_a": "Precizați două tipuri de ARN implicate în acest proces și rolul fiecăruia.",
        "subpunctul_b": "Sinteza unei proteine din plasma sângelui se realizează pe baza informaţiei unui fragment de ADN bicatenar, alcătuit din 672 nucleotide, dintre care 192 conţin timină. Stabiliţi următoarele: - numărul nucleotidelor cu citozină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul macromoleculei de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: ACCCTG.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Doi pacienți ai unui spital au nevoie de transfuzie cu o cantitate mică de sânge. Unul dintre pacienți are grupa de sânge B, iar celălalt pacient are în plasma sângelui ambele tipuri de anticorpi/aglutinine. Precizaţi următoarele:",
        "subpunctul_a": "grupa de sânge a unui posibil donator comun pentru cei doi pacienți; motivaţi răspunsul dat;",
        "subpunctul_b": "antigenul/aglutinogenul și anticorpul/aglutinina din sângele pacientului cu grupa de sânge B;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului ABO.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea: - a două tipuri de ARN implicate în sinteza proteinelor la eucariote; 2 x 1p.= 2 puncte - rolului fiecărui tip de ARN precizat; 2 x 1p.= 2 puncte b) - numărul de nucleotide cu citozină conţinute de fragmentul de ADN bicatenar - etapele rezolvării: - stabilirea numărului de nucleotide care conţin adenină (192); 1 punct - stabilirea numărului de nucleotide care conţin adenină + timină (384); 1 punct - stabilirea numărului de nucleotide care conţin citozină + guanină (288); 1 punct - stabilirea numărului de nucleotide care conţin citozină (144); 1 punct - numărul legăturilor duble din fragmentul de ADN bicatenar (192); 2 puncte - numărul legăturilor triple din fragmentul de ADN bicatenar (144); 2 puncte - secvenţa de nucleotide din catena de ADN 5’-3’ complementară: TGGGAC. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu citozină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa de sânge a unui posibil donator comun pentru cei doi pacienți (O); 2 puncte - motivarea răspunsului dat; 2 puncte b) antigenul/aglutinogenul și anticorpul/aglutinina din sângele pacientului cu grupa de sânge B; 2 x 1p.= 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului ABO; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Digestia este una dintre funcțiile organismului uman. a) Caracterizați unul dintre sucurile digestive care participă la transformările chimice ale alimentelor în intestinul subțire precizând: numele sucului digestiv, un exemplu de enzimă din compoziţia sucului digestiv, un exemplu de substanțe asupra cărora acționează enzima respectivă. b) Explicați relația dintre digestie și circulație, în realizarea funcțiilor de nutriție ale organismului uman. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Fiziologia intestinului gros - Pancreatita",
      "exercitiul_2": "Sistemul nervos împreună cu analizatorii, sistemul muscular, sistemul osos şi glandele endocrine participă la realizarea funcţiilor de relaţie ale organismului uman. a) Numiți trei grupe de mușchi scheletici. b) Scrieţi un argument în favoarea afirmaţiei următoare: „Tiroida este glandă endocrină”. c) Alcătuiţi un minieseu intitulat „Sistemul nervos somatic”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) caracterizarea unuia dintre sucurile digestive care participă la transformările chimice ale alimentelor în intestinul subțire precizând: - numele sucului digestiv; 1 punct - un exemplu de enzimă din compoziţia sucului digestiv; 1 punct - un exemplu de substanțe asupra cărora acționează enzima respectivă; 1 punct b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea a trei grupe de mușchi scheletici; 3 x 1p.= 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}