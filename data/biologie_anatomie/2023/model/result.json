{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Femurul, ............ şi ............ sunt oase ale scheletului membrului inferior.",
      "exercitiul_B": "Numiţi două organe din cavitatea toracică; asociaţi fiecare organ numit cu rolul său.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Sternocleidomastoidienii sunt mușchi ai: a) abdomenului b) capului c) gâtului d) membrelor",
        "subpunctul_2": "Adenomul de prostată şi anexita sunt afecţiuni ale sistemului: a) circulator b) muscular c) nervos d) reproducător",
        "subpunctul_3": "Celulele cu bastonașe: a) asigură vederea colorată b) sunt lipsite de pigmenți c) sunt fotoreceptori d) sunt stimulate chimic",
        "subpunctul_4": "În timpul inspirației: a) aerul din plămâni iese la exterior b) diafragma se relaxează c) presiunea aerului din plămâni scade d) volumul cavității toracice se micșorează",
        "subpunctul_5": "Pancreasul: a) are rol în emulsionarea acizilor grași b) participă la digestia glucidelor în stomac c) reprezintă segmentul final al digestiei alimentelor d) secretă un suc digestiv care conţine enzime"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Fasciculele spino-bulbare conduc sensibilitatea tactilă grosieră.",
        "subpunctul_2": "Poluarea biologică, fizică și chimică poate avea un impact negativ asupra mediului.",
        "subpunctul_3": "Urechea internă reprezintă segmentul central al analizatorului auditiv."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două organe din cavitatea toracică; 2 x 1p.= 2 puncte - asocierea fiecărui organ numit cu rolul său. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2d; 3c; 4c; 5d. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2A; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Acizii nucleici, reprezentați de ADN și de mai multe tipuri de ARN, sunt alcătuiți din nucleotide.",
        "subpunctul_a": "Precizați o asemănare și o deosebire între o nucleotidă ADN și o nucleotidă ARN.",
        "subpunctul_b": "Sinteza unei proteine musculare se realizează pe baza informaţiei unui fragment de ADN bicatenar, alcătuit din 888 nucleotide, dintre care 196 conţin adenină. Stabiliţi următoarele: - numărul nucleotidelor cu guanină conţinute de fragmentul de ADN bicatenar (scrieţi toate etapele necesare rezolvării acestei cerinţe). - numărul legăturilor duble şi al legăturilor triple din fragmentul macromoleculei de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: GGACTT.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "La secţia de primiri urgenţe a unui spital au fost aduși trei pacienți care au nevoie de transfuzie cu o cantitate mică de sânge. Unul dintre ei are grupa de sânge O, iar ceilalți doi pacienți au grupa de sânge A. La spital s-au prezentat rude ale celor trei pacienți, în vederea donării de sânge. Grupele de sânge ale acestora sunt: O, B, AB. Precizaţi următoarele:",
        "subpunctul_a": "grupa de sânge a donatorului comun pentru cei trei pacienți; motivaţi răspunsul dat;",
        "subpunctul_b": "antigenul/aglutinogenul și anticorpul/aglutinina din sângele pacienților cu grupa de sânge A;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea unei asemănări și a unei deosebiri între o nucleotidă ADN și o nucleotidă ARN; 2 x 2p.= 4 puncte b) - numărul de nucleotide cu guanină conţinute de fragmentul de ADN bicatenar - etapele rezolvării: - stabilirea numărului de nucleotide care conţin timină (196); 1 punct - stabilirea numărului de nucleotide care conţin adenină + timină (392); 1 punct - stabilirea numărului de nucleotide care conţin citozină + guanină (496); 1 punct - stabilirea numărului de nucleotide care conţin guanină (248); 1 punct - numărul legăturilor duble din fragmentul de ADN bicatenar (196); 2 puncte - numărul legăturilor triple din fragmentul de ADN bicatenar (248); 2 puncte - secvenţa de nucleotide din catena de ADN 5’-3’ complementară: CCTGAA. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu guanină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa de sânge a donatorului comun pentru cei trei pacienți (O); 2 puncte - motivarea răspunsului dat; 2 puncte b) antigenul/aglutinogenul și anticorpul/aglutinina din sângele pacienților cu grupa de sânge A; 2 x 1p.= 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Rinichii, componente ale sistemului excretor, au rol în formarea urinei. a) Numiți cele trei procese implicate în formarea urinei. b) Explicați importanța respectării unor reguli de igienă, în cazul excreției. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Nefrita - Eliminarea urinei",
      "exercitiul_2": "Hipofiza este una dintre glandele endocrine. a) Precizaţi localizarea hipofizei și numele a doi hormoni adenohipofizari. b) Scrieţi un argument în favoarea afirmaţiei următoare: „Între hipofiză și gonade există legături funcționale”. c) Alcătuiţi un minieseu intitulat „Hormonii din lobul posterior hipofizar și efectele lor”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea celor trei procese implicate în formarea urinei; 3 x 1p.= 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea: - localizării hipofizei; 1 punct - numelui a doi hormoni adenohipofizari; 2 x 1p.= 2 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}