{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Boala Basedow-Graves, ............ și ............ sunt exemple de disfuncții endocrine.",
      "exercitiul_B": "Dați două exemple de mușchi scheletici; asociaţi acești mușchi cu grupele de mușchi scheletici cărora le aparțin.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "STH-ul/hormonul de creștere este secretat de: a) hipofiză b) pancreas c) suprarenale d) tiroidă",
        "subpunctul_2": "Aparţin scheletului membrului inferior: a) clavicula şi radiusul b) carpienele şi metacarpienele c) humerusul și radiusul d) tarsienele şi metatarsienele",
        "subpunctul_3": "Produșii finali ai digestiei chimice a proteinelor sunt: a) acizii grași b) aminoacizii c) monozaharidele d) vitaminele",
        "subpunctul_4": "Capacitatea vitală este alcătuită din următoarele trei volume respiratorii: a) volumul curent, volumul expirator de rezervă, volumul rezidual b) volumul inspirator de rezervă, volumul expirator de rezervă, volumul rezidual c) volumul curent, volumul inspirator de rezervă, volumul expirator de rezervă d) volumul inspirator de rezervă, volumul rezidual, volumul curent",
        "subpunctul_5": "Artera aortă: a) are comunicare cu ventriculul drept al inimii b) preia sângele oxigenat din ventriculul stâng al inimii c) se aseamănă cu venele cave prin tipul de sânge transportat d) transportă sângele oxigenat din corp către atriul drept al inimii"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "În timpul unei expiraţii normale, volumul pulmonar crește.",
        "subpunctul_2": "Industrializarea și urbanizarea pot contribui la deteriorarea unui ecosistem natural.",
        "subpunctul_3": "În procesul de eliminare, urina din uretră trece în vezica urinară."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- două exemple de mușchi scheletici; 2 x 1p.= 2 puncte - asocierea acestor mușchi cu grupele de mușchi scheletici cărora le aparțin. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1a; 2d; 3b; 4c; 5b. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2A; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Pe lângă ADN, celula eucariotă conține mai multe tipuri de ARN.",
        "subpunctul_a": "Caracterizați un tip de ARN (la alegere tipul de ARN) precizând: numele acestuia, două caracteristici structurale și funcția îndeplinită.",
        "subpunctul_b": "Sinteza unei proteine se realizează pe baza informaţiei unui fragment de ADN bicatenar, alcătuit din 128 nucleotide, dintre care 20 conţin adenină. Stabiliţi următoarele: - numărul nucleotidelor cu guanină conţinute de fragmentul de ADN bicatenar (scrieţi toate etapele necesare rezolvării acestei cerinţe); - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: TGGGAC; - numărul legăturilor duble şi al legăturilor triple din fragmentul de ADN bicatenar.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "O persoană are nevoie de transfuzie cu o cantitate mică de sânge. Pe suprafaţa hematiilor din sângele acestei persoane a fost evidențiat un singur tip de aglutinogen/antigen. Stabiliţi:",
        "subpunctul_a": "un exemplu de grupă de sânge pe care o poate avea această persoană și aglutinogenul/antigenul corespunzător;",
        "subpunctul_b": "un exemplu de grupă de sânge pe care o poate avea un donator pentru această persoană; motivați răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului AB0.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) caracterizarea unui tip de ARN (la alegere tipul de ARN) precizând: - numele acestuia; 1 punct - două caracteristici structurale; 2 x 1p.= 2 puncte - funcția îndeplinită; 1 punct b) - numărul de nucleotide cu guanină conţinute de fragmentul de ADN bicatenar - etapele rezolvării: - stabilirea numărului de nucleotide care conţin timină (20); 1 punct - stabilirea numărului de nucleotide care conţin adenină + timină (40); 1 punct - stabilirea numărului de nucleotide care conţin citozină + guanină (88); 1 punct - stabilirea numărului de nucleotide care conţin guanină (44); 1 punct - secvenţa de nucleotide din catena de ADN 5’-3’ complementară: ACCCTG; 2 puncte - numărul legăturilor duble din fragmentul de ADN bicatenar (20); 2 puncte - numărul legăturilor triple din fragmentul de ADN bicatenar (44). 2 puncte Notă Pentru raţionamentul corect, neînsoţit de calcule, se acordă jumătate din punctajul total repartizat calculării numărului de nucleotide cu guanină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) un exemplu de grupă de sânge pe care o poate avea această persoană și aglutinogenul/antigenul corespunzător; 2 x 1p.= 2 puncte b) un exemplu de grupă de sânge pe care o poate avea un donator pentru această persoană; 2 puncte - motivarea corectă; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului AB0; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Analizatorii informează sistemul nervos despre modificările din mediul de viaţă al organismului. a) Precizaţi o cale de conducere medulară și rolul acesteia. b) Scrieţi un argument în favoarea afirmaţiei următoare: „Leziuni la nivelul segmentului periferic al analizatorului vizual pot afecta vederea”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Segmentul central al analizatorului cutanat - Otita",
      "exercitiul_2": "Reproducerea este una dintre funcțiile de bază ale organismului uman, realizată de sistemul reproducător. a) Precizați numele unui hormon sexual feminin și două acțiuni ale acestuia. b) Explicați relația dintre hipofiză și gonade. c) Alcătuiţi un minieseu intitulat „Fiziologia gonadei masculine”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) precizarea: - unei căi de conducere medulare; 1 punct - rolului acestei căi de conducere medulare; 2 puncte b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea: - numelui unui hormon sexual feminin; 1 punct - a două acțiuni ale acestui hormon; 2 x 1p.= 2 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}