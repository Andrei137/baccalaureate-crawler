{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Volumul inspirator de rezervă, volumul curent, ............ și ............ sunt componente ale capacității pulmonare totale.",
      "exercitiul_B": "Numiţi doi hormoni suprarenalieni. Asociaţi fiecare hormon numit cu câte un efect al acestuia.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Mușchi scheletic al brațului este: a) bicepsul b) croitorul c) humerusul d) marele dorsal",
        "subpunctul_2": "Compartimentul inimii în care se deschid venele pulmonare este: a) atriul drept b) atriul stâng c) ventriculul drept d) ventriculul stâng",
        "subpunctul_3": "Os al centurii scapulare este: a) coxalul b) clavicula c) femurul d) trapezul",
        "subpunctul_4": "Celulele fotosensibile: a) conțin pigmenți b) sunt componente ale nervului optic c) sunt stimulate de substanțe chimice d) sunt receptori tactili",
        "subpunctul_5": "Ficatul: a) are rol în digestia chimică a glucidelor b) participă la digestia gastrică a alimentelor c) reprezintă segmentul final al digestiei alimentelor d) secretă un suc digestiv lipsit de enzime"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "În timpul inspirației, presiunea aerului din plămâni scade.",
        "subpunctul_2": "Urina din vezica urinară este eliminată la exterior prin ureter.",
        "subpunctul_3": "Segmentul central al analizatorului auditiv conţine receptorii auditivi."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a doi hormoni suprarenalieni; 2 x 1p.= 2 puncte - asocierea fiecărui hormon numit cu câte un efect al acestuia. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1a; 2b; 3b; 4a; 5d. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1A; 2F; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "ADN-ul conține informația necesară sintezei diferitelor tipuri de proteine, la eucariote. Transcripția este una dintre etapele sintezei proteice la eucariote.",
        "subpunctul_a": "Precizaţi pentoza/zahărul din compoziția unei nucleotide de tip ADN, un tip de ARN implicat în transcripție și rolul acestui tip de ARN.",
        "subpunctul_b": "Sinteza unei enzime pancreatice se realizează pe baza informaţiei unui fragment de ADN bicatenar, alcătuit din 558 nucleotide, dintre care 103 conţin guanină. Stabiliţi următoarele: - numărul nucleotidelor cu timină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: CCCAGT.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "În urma unei intervenții chirurgicale, pacientul unui spital are nevoie de transfuzie cu o cantitate mică de sânge. Pacientul are grupa de sânge A. Precizaţi următoarele:",
        "subpunctul_a": "anticorpul/aglutinina din plasma sângelui pacientului;",
        "subpunctul_b": "două exemple de grupe de sânge ale unor potenţiali donatori pentru acest pacient; motivaţi răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh, știind că pacientul este Rh negativ.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea: - pentozei/zahărului din compoziția unei nucleotide de tip ADN; 1 punct - unui tip de ARN implicat în transcripție; 1 punct - rolului acestui tip de ARN; 2 puncte b) - numărul de nucleotide cu timină conţinute de fragmentul de ADN bicatenar - etapele rezolvării: - stabilirea numărului de nucleotide care conţin citozină (103); 1 punct - stabilirea numărului de nucleotide care conţin citozină + guanină (206); 1 punct - stabilirea numărului de nucleotide care conţin adenină + timină (352); 1 punct - stabilirea numărului de nucleotide care conţin timină (176); 1 punct - numărul legăturilor duble din fragmentul de ADN bicatenar (176); 2 puncte - numărul legăturilor triple din fragmentul de ADN bicatenar (103); 2 puncte - secvenţa de nucleotide din catena de ADN 5’-3’ complementară: GGGTCA. 2 puncte Notă Pentru raţionamentul corect, neînsoţit de calcule, se acordă jumătate din punctajul total repartizat etapelor calculării numărului de nucleotide cu timină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) anticorpul/aglutinina din plasma sângelui pacientului; 2 puncte b) două exemple de grupe de sânge ale unor potenţiali donatori pentru acest pacient; 2 x 1p.= 2 puncte - motivarea răspunsului dat; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh, știind că pacientul este Rh negativ; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Reproducerea este funcția organismului care asigură perpetuarea vieții. a) Numiți trei componente ale sistemului reproducător feminin. b) Explicați afirmația următoare: „Secreția hormonilor sexuali masculini poate fi influențată de activitatea hipofizei”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Planificarea familială - Rolul hormonilor sexuali feminini",
      "exercitiul_2": "Funcţiile de relaţie sunt funcții fundamentale ale organismului uman. a) Precizaţi un tip de contracție musculară și două caracteristici ale acesteia. b) Scrieți un argument în favoarea afirmației următoare: „Sistemul nervos participă la realizarea funcțiilor de relație ale organismului uman”. c) Alcătuiţi un minieseu intitulat „Sistemul osos – noțiuni elementare de igienă și patologie”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea a trei componente ale sistemului reproducător feminin; 3 x 1p.= 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea: - unui tip de contracție musculară; 1 punct - a două caracteristici ale acesteia; 2 x 1p.= 2 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}