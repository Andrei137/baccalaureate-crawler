{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Falangele și ............ sunt oase ale scheletului membrului ............ .",
      "exercitiul_B": "Numiţi două componente ale sistemului reproducător masculin. Asociaţi fiecare componentă numită cu câte o caracteristică a ei.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Marele dorsal aparține grupului mușchilor: a) capului b) gâtului c) membrului superior d) spatelui și cefei",
        "subpunctul_2": "Afecțiune a sistemului nervos este: a) anemia b) coma c) nefrita d) otita",
        "subpunctul_3": "Urina se formează în: a) nefron b) pelvisul renal c) ureter d) vezica urinară",
        "subpunctul_4": "Secreția biliară: a) are aceeași compoziție cu a salivei b) conține enzime cu rol în digestia lipidelor c) este secretată de vezica biliară d) participă la digestia intestinală",
        "subpunctul_5": "Compartimentul inimii cu care comunică artera aortă este: a) atriul drept b) atriul stâng c) ventriculul drept d) ventriculul stâng"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Pulsul arterial este unul dintre parametrii funcționali ai activității cardiace.",
        "subpunctul_2": "Receptorii vestibulari reprezintă segmentul central al analizatorului vestibular.",
        "subpunctul_3": "Celulele cu bastonașe asigură vederea colorată."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două componente ale sistemului reproducător masculin; 2 x 1p.= 2 puncte - asocierea fiecărei componente cu câte o caracteristică a ei. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1d; 2b; 3a; 4d; 5d. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1A; 2F; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sinteza proteică la eucariote se realizează în două etape: transcripția și translația/traducerea.",
        "subpunctul_a": "Precizaţi două tipuri de acizi ribonucleici care participă la realizarea translației și o asemănare între unul dintre tipurile de acizi ribonucleici precizați și acidul dezoxiribonucleic.",
        "subpunctul_b": "Sinteza unei enzime se realizează pe baza informaţiei unui fragment de ADN bicatenar, alcătuit din 246 nucleotide, dintre care 74 conţin guanină. Stabiliţi următoarele: - numărul nucleotidelor cu adenină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul macromoleculei de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: GGTATC.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Doi pacienți ai unui spital au nevoie de transfuzie cu o cantitate mică de sânge. Amândoi au grupa de sânge B. Unul dintre pacienți este Rh+, iar celălalt pacient este Rh-. S-au prezentat la spital mai mulți posibili donatori ale căror grupe de sânge sunt: O și Rh-, A şi Rh-, AB și Rh+. Precizaţi următoarele:",
        "subpunctul_a": "antigenul/aglutinogenul și anticorpul/aglutinina din sângele unei persoane care are grupa de sânge A;",
        "subpunctul_b": "grupa de sânge a donatorului comun pentru cei doi pacienți; motivaţi răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea: - a două tipuri de acizi ribonucleici care participă la realizarea translației; 2 x 1p.= 2 puncte - unei asemănări între un tip de acid ribonucleic precizat și acidul dezoxiribonucleic; 2 puncte b) - numărul de nucleotide cu adenină conţinute de fragmentul de ADN bicatenar - etapele rezolvării: - stabilirea numărului de nucleotide care conţin citozină (74); 1 punct - stabilirea numărului de nucleotide care conţin citozină + guanină (148); 1 punct - stabilirea numărului de nucleotide care conţin adenină + timină (98); 1 punct - stabilirea numărului de nucleotide care conţin adenină (49); 1 punct - numărul legăturilor duble din fragmentul de ADN bicatenar (49); 2 puncte - numărul legăturilor triple din fragmentul de ADN bicatenar (74); 2 puncte - secvenţa de nucleotide din catena de ADN 5’-3’ complementară: CCATAG. 2 puncte Notă Pentru raţionamentul corect, neînsoţit de calcule, se acordă jumătate din punctajul total repartizat calculării numărului de nucleotide cu adenină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) antigenul/aglutinogenul și anticorpul/aglutinina din sângele unei persoane care are grupa de sânge A; 2 x 1p.= 2 puncte b) grupa de sânge a donatorului comun pentru cei doi pacienți (O și Rh-); 2 puncte - motivarea răspunsului dat; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Sistemul endocrin este alcătuit din glande ale căror secreții se numesc hormoni. a) Numiți alte trei sisteme care, împreună cu sistemul endocrin, participă la realizarea funcţiilor de relație ale organismului uman. b) Explicați relația funcțională dintre hipofiză și suprarenale. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Gigantismul - Pancreasul endocrin",
      "exercitiul_2": "Inspirația și expirația sunt mișcări respiratorii. În timpul acestor mișcări respiratorii sunt mobilizate mai multe volume de aer. a) Numiți trei volume respiratorii. b) Scrieţi un argument în favoarea afirmaţiei următoare: „Frecvența cardiacă crește în timpul unei activități fizice intense”. c) Alcătuiţi un minieseu intitulat „Mecanismul/mecanica inspirației”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea altor trei sisteme care, împreună cu sistemul endocrin, participă la realizarea funcţiilor de relație ale organismului uman; 3 x 1p.= 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea a trei volume respiratorii; 3 x 1p.= 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}