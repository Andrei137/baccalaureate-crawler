{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Venele pulmonare se deschid în atriul ............ al inimii şi transportă sânge ............ .",
      "exercitiul_B": "Numiţi doi hormoni; asociaţi fiecare hormon cu denumirea glandei care îl secretă.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Receptorul analizatorului auditiv este localizat în: a) scoarţa cerebrală b) urechea externă c) urechea internă d) urechea medie",
        "subpunctul_2": "Emfizemul pulmonar este afecţiune a sistemului: a) digestiv b) excretor c) muscular d) respirator",
        "subpunctul_3": "Urina se formează în: a) calicele renale b) nefron c) ureter d) vezica urinară",
        "subpunctul_4": "Carpienele şi metacarpienele aparţin scheletului: a) capului b) membrului inferior c) membrului superior d) trunchiului",
        "subpunctul_5": "Testiculele sunt: a) căi genitale b) gameţi c) glande anexe d) gonade"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Celulele cu bastonaşe sunt receptorii vederii în culori.",
        "subpunctul_2": "În timpul unei inspiraţii normale, presiunea aerului din plămâni creşte.",
        "subpunctul_3": "Vânatul excesiv are un impact negativ asupra ecosistemelor naturale."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a doi hormoni; 2 x 1p.= 2 puncte - asocierea fiecărui hormon cu denumirea glandei care îl secretă. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2d; 3b; 4c; 5d. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "La eucariote, procesul de biosinteză proteică se realizează cu participarea ADN-ului şi a mai multor tipuri de ARN.",
        "subpunctul_a": "Precizaţi două deosebiri dintre ADN şi ARN-ul mesager.",
        "subpunctul_b": "Sinteza unei enzime implicate în contracţia musculară se realizează pe baza informaţiei unui fragment de ADN bicatenar, alcătuit din 878 nucleotide, dintre care 201 conţin timină. Stabiliţi următoarele: - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: CTTAGG; - numărul nucleotidelor cu citozină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul de ADN bicatenar.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "În secţia de terapie intensivă a unui spital, se află un pacient care are nevoie de transfuzie cu o cantitate mică de sânge. Ştiind că, de pe suprafaţa hematiilor pacientului lipsesc ambele tipuri de aglutinogene/antigene, precizaţi următoarele:",
        "subpunctul_a": "grupa sanguină a pacientului;",
        "subpunctul_b": "grupa sanguină pe care ar trebui să o aibă un potenţial donator pentru acest pacient; motivaţi răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea a două deosebiri dintre ADN şi ARN-ul mesager; 2 x 2p.= 4 puncte b) – secvenţa de nucleotide din catena de ADN 5’-3’ complementară: GAATCC; 2 puncte - numărul nucleotidelor cu citozină conţinute de fragmentul de ADN bicatenar – etapele rezolvării: - stabilirea numărului de nucleotide care conţin adenină (201); 1 punct - stabilirea numărului de nucleotide care conţin adenină + timină (402); 1 punct - stabilirea numărului de nucleotide care conţin citozină + guanină (476); 1 punct - stabilirea numărului de nucleotide care conţin citozină (238); 1 punct - numărul legăturilor duble din fragmentul de ADN bicatenar (201); 2 puncte - numărul legăturilor triple din fragmentul de ADN bicatenar (238). 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu citozină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa sanguină a pacientului (O); 2 puncte b) grupa sanguină pe care ar trebui să o aibă un potenţial donator pentru acest pacient; 2 puncte - motivarea corectă; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Din punct de vedere funcţional, sistemul nervos se clasifică în somatic şi vegetativ. a) Clasificaţi sistemul nervos vegetativ din punct de vedere funcţional. b) Comparaţi sistemul nervos vegetativ cu sistemul nervos somatic, precizând o asemănare şi o deosebire dintre ele. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Sistemul nervos – noţiuni elementare de igienă şi de patologie. - Actul reflex.",
      "exercitiul_2": "Funcţiile fundamentale ale organismului uman sunt: de nutriţie, de relaţie, de reproducere. a) Enumeraţi trei grupe de muşchi scheletici. b) Explicaţi importanţa planificării familiale pentru sănătatea reproducerii. c) Alcătuiţi un minieseu intitulat „Transformările fizico-chimice ale alimentelor în tubul digestiv”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) clasificarea sistemului nervos vegetativ din punct de vedere funcţional; 2 x 1p.= 2 puncte b) precizarea unei asemănări şi a unei deosebiri dintre sistemul nervos vegetativ şi sistemul nervos somatic; 2 x 2p.= 4 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) enumerarea a trei grupe de muşchi scheletici; 3 x 1p.= 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}