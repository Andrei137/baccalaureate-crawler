{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Glomerulonefrita şi ............ sunt afecţiuni ale sistemului ............ .",
      "exercitiul_B": "Numiţi două segmente ale analizatorului cutanat. Asociaţi fiecare segment numit cu rolul său.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "La realizarea funcţiilor de nutriţie ale organismului uman participă sistemul: a) excretor b) muscular c) nervos d) osos",
        "subpunctul_2": "Sângele oxigenat din ventriculul stâng al inimii trece în: a) artera aortă b) artera pulmonară c) venele cave d) venele pulmonare",
        "subpunctul_3": "Oase ale membrelor inferioare sunt: a) carpienele b) claviculele c) metacarpienele d) tarsienele",
        "subpunctul_4": "Componentă a sistemului reproducător feminin este: a) ovarul b) prostata c) testiculul d) uretra",
        "subpunctul_5": "Celulele cu conuri se deosebesc de celulele cu bastonaşe prin următoarea caracteristică: a) sunt componente ale nervului optic b) sunt lipsite de pigmenţi c) sunt localizate în retină d) sunt receptori ai vederii în culori"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Pectoralii şi croitorul sunt muşchi ai trunchiului.",
        "subpunctul_2": "Simpaticul şi parasimpaticul sunt componente ale sistemului nervos somatic.",
        "subpunctul_3": "Activitatea umană poate deteriora un ecosistem natural prin poluare chimică, fizică, biologică."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două segmente ale analizatorului cutanat; 2 x 1p.= 2 puncte - asocierea fiecărui segment numit cu rolul său. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1a; 2a; 3d; 4a; 5d. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Materialul genetic al eucariotelor este reprezentat de acizii nucleici ADN şi ARN.",
        "subpunctul_a": "Numiţi două tipuri de ARN din celula eucariotă, precizând pentru fiecare tip de ARN numit câte o caracteristică structurală.",
        "subpunctul_b": "Sinteza unei proteine din plasma sângelui se realizează pe baza informaţiei unui fragment de ADN bicatenar, alcătuit din 464 nucleotide, dintre care 122 conţin guanină. Stabiliţi următoarele: - numărul nucleotidelor cu timină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: GTAATC.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "În secţia de chirurgie vasculară a unui spital, doi pacienţi sunt supuşi unor intervenţii chirurgicale. Ambii pacienţi au nevoie de transfuzie cu o cantitate mică de sânge. Unul dintre pacienţi are grupa sanguină O, iar celălalt pacient are grupa sanguină B. La spital s-au prezentat rude ale celor doi pacienţi, în vederea donării de sânge. Grupele sanguine ale acestora sunt: O, B, AB. Precizaţi următoarele:",
        "subpunctul_a": "grupa/grupele sanguine ale donatorilor comuni pentru cei doi pacienţi; motivaţi răspunsul dat;",
        "subpunctul_b": "aglutinogenul/antigenul şi aglutinina/anticorpul caracteristice grupei sanguine B;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) numirea a două tipuri de ARN din celula eucariotă; 2 x 1p.= 2 puncte - precizarea pentru fiecare tip de ARN numit a câte unei caracteristici structurale; 2 x 1p.= 2 puncte b) - numărul de nucleotide cu timină conţinute de fragmentul de ADN bicatenar – etapele rezolvării: - stabilirea numărului de nucleotide care conţin citozină (122); 1 punct - stabilirea numărului de nucleotide care conţin citozină + guanină (244); 1 punct - stabilirea numărului de nucleotide care conţin adenină + timină (220); 1 punct - stabilirea numărului de nucleotide care conţin timină (110); 1 punct - numărul legăturilor duble din fragmentul macromoleculei de ADN bicatenar (110); 2 puncte - numărul legăturilor triple din fragmentul macromoleculei de ADN bicatenar (122); 2 puncte - secvenţa de nucleotide din catena de ADN 5’-3’ complementară: CATTAG. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu timină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa/grupele sanguine ale donatorilor comuni pentru cei doi pacienţi (O); 2 puncte - motivarea corectă; 2 puncte b) aglutinogenul/antigenul şi aglutinina/anticorpul caracteristice grupei sanguine B; 2 x 1p.= 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Sistemul endocrin este alcătuit din mai multe glande endocrine, care au rolul de a secreta hormoni. a) Precizaţi: localizarea tiroidei, numele a doi hormoni tiroidieni. b) Explicaţi următoarea afirmaţie: „Modificarea activităţii secretorii a hipofizei influenţează activitatea secretorie a ovarelor”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Acromegalia. - Glandele suprarenale.",
      "exercitiul_2": "Respiraţia este una dintre funcţiile vitale ale organismului uman, realizată de sistemul respirator. a) Enumeraţi cele patru volume respiratorii care compun capacitatea pulmonară (totală) a unei persoane. b) Precizaţi o deosebire dintre capacitatea pulmonară (totală) şi capacitatea vitală. c) Alcătuiţi un minieseu intitulat „Inspiraţia – mişcare respiratorie”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) precizarea: - localizării tiroidei; 1 punct - numelui a doi hormoni tiroidieni; 2 x 1p.= 2 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) enumerarea celor patru volume respiratorii care compun capacitatea pulmonară (totală) a unei persoane; 4 x 1p.= 4 puncte b) precizarea unei deosebiri dintre capacitatea pulmonară (totală) şi capacitatea vitală; 2 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}