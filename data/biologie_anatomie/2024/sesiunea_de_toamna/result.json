{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Funcțiile sistemului nervos somatic sunt ............ și ............ .",
      "exercitiul_B": "Numiţi cele două componente ale unui ecosistem. Asociaţi fiecare componentă numită cu câte o particularitate a ei.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Metacarpienele sunt oase ale scheletului: a) capului b) trunchiului c) membrului inferior d) membrului superior",
        "subpunctul_2": "Componenta rinichiului la nivelul căreia se formează urina se numeşte: a) calice b) nefron c) ureter d) uretră",
        "subpunctul_3": "Sternocleidomastoidienii sunt muşchi scheletici care aparţin: a) capului b) gâtului c) trunchiului d) membrului superior",
        "subpunctul_4": "Vasul de sânge prin care circulă sânge neoxigenat de la inimă la plămâni se numeşte: a) arteră aortă b) arteră pulmonară c) venă cavă d) venă pulmonară",
        "subpunctul_5": "Bila: a) are aceeaşi compoziţie cu a salivei b) are rol în digestia gastrică a lipidelor c) este un suc digestiv lipsit de enzime d) este secretată de vezica biliară"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Ovulul reprezintă gonada feminină.",
        "subpunctul_2": "Din punct de vedere funcțional, sistemul nervos vegetativ se clasifică în central şi periferic.",
        "subpunctul_3": "Muşchiul diafragma are rol în realizarea ventilaţiei pulmonare."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea celor două componente ale unui ecosistem; 2 x 1p.= 2 puncte - asocierea fiecărei componente a ecosistemului cu câte o particularitate a ei. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1d; 2b; 3b; 4b; 5c. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Acizii nucleici reprezintă materialul genetic al virusurilor, procariotelor şi eucariotelor.",
        "subpunctul_a": "Precizaţi o asemănare şi o deosebire între organizarea materialului genetic la procariote şi organizarea materialului genetic la eucariote.",
        "subpunctul_b": "Sinteza unei proteine din structura membranei celulare se realizează pe baza informaţiei unui fragment de ADN bicatenar, alcătuit din 96 de nucleotide, dintre care 32 conţin timină. Stabiliţi următoarele: - numărul nucleotidelor cu citozină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul de ADN bicatenar; - numărul codonilor din catena de ARN mesager sintetizat prin transcripţie/transcriere.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Pacientul unui spital are nevoie de transfuzie cu o cantitate mică de sânge. Analiza sângelui acestui pacient evidenţiază prezenţa în plasmă a unui singur tip de aglutinină/anticorp, iar pe suprafaţa hematiilor doar a aglutinogenului/antigenului B. Medicii au la dispoziţie rezerve de sânge aparținând tuturor grupelor sanguine. Precizaţi următoarele:",
        "subpunctul_a": "grupa de sânge a pacientului;",
        "subpunctul_b": "căror grupe de sânge aparţine sângele care poate fi ales de medici pentru transfuzie din rezervele aflate la dispoziţie; motivaţi răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului ABO.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea unei asemănări şi a unei deosebiri între organizarea materialului genetic la procariote şi organizarea materialului genetic la eucariote; 2 x 2p.= 4 puncte b) - numărul de nucleotide cu citozină conţinute de fragmentul de ADN bicatenar - etapele rezolvării: - stabilirea numărului de nucleotide care conţin adenină (32); 1 punct - stabilirea numărului de nucleotide care conţin adenină + timină (64); 1 punct - stabilirea numărului de nucleotide care conţin citozină + guanină (32); 1 punct - stabilirea numărului de nucleotide care conţin citozină (16); 1 punct - numărul legăturilor duble din fragmentul de ADN bicatenar (32); 2 puncte - numărul legăturilor triple din fragmentul de ADN bicatenar (16); 2 puncte - numărul codonilor din catena de ARN mesager sintetizat prin transcripţie/transcriere (16). 2 puncte Notă Pentru raţionamentul corect, neînsoţit de calcule, se acordă jumătate din punctajul total repartizat calculării numărului de nucleotide cu citozină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa de sânge a pacientului (B); 2 puncte b) căror grupe de sânge aparţine sângele care poate fi ales de medici pentru transfuzie din rezervele aflate la dispoziţie (B; O); 2 x 1p.= 2 puncte - motivarea răspunsului dat; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului ABO; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Hipofiza și tiroida sunt glande endocrine. a) Numiţi o altă glandă endocrină precizând topografia acesteia şi un exemplu de hormon secretat. b) Scrieţi un argument în favoarea afirmaţiei următoare: „Între hipofiză şi tiroidă există o relaţie funcţională”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Acromegalia - Hormonii sexuali",
      "exercitiul_2": "Analizatorii, alcătuiți din segmentele periferic, intermediar/de conducere şi central, participă la realizarea funcțiilor de relație ale organismului. a) Caracterizaţi o afecţiune a analizatorului vizual precizând: denumirea afecţiunii, o cauză, o manifestare. b) Explicați în ce constă rolul segmentului periferic al unui analizator. c) Alcătuiţi un minieseu intitulat „Fiziologia analizatorului vestibular”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea unei alte glande endocrine; 1 punct - topografia glandei endocrine; 1 punct - un exemplu de hormon secretat de glanda endocrină numită; 1 punct b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) caracterizarea unei afecţiuni a analizatorului vizual precizând: - denumirea afecţiunii; 1 punct - o cauză a afecţiunii; 1 punct - o manifestare a afecţiunii; 1 punct b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p. 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}