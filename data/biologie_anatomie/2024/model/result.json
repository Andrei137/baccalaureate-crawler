{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. În timpul inspirației, ............ aerului din plămâni ............ .",
      "exercitiul_B": "Numiţi două afecțiuni ale analizatorului vizual. Asociaţi fiecare afecțiune cu o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Ovarul este componentă a sistemului: a) digestiv b) excretor c) reproducător feminin d) reproducător masculin",
        "subpunctul_2": "Cistita este afecţiune a sistemului: a) circulator b) excretor c) reproducător d) respirator",
        "subpunctul_3": "Bicepsul face parte din grupa muşchilor scheletici ai: a) capului b) gâtului c) trunchiului d) membrului superior",
        "subpunctul_4": "Celulele cu conuri: a) participă la formarea nervului optic b) sunt receptori ai vederii în culori c) sunt stimulate chimic d) sunt lipsite de pigmenţi",
        "subpunctul_5": "Pancreasul: a) cauzează diabetul insipid, în cazul hiposecreției b) este localizat în cavitatea toracică c) participă la digestia intestinală a alimentelor d) secretă un suc digestiv lipsit de enzime"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Volumul rezidual, volumul inspirator de rezervă și volumul expirator de rezervă sunt componente ale capacităţii vitale.",
        "subpunctul_2": "Nefronul are rol în formarea urinei.",
        "subpunctul_3": "Omoplatul și tibia sunt oase ale scheletului centurii scapulare."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două afecțiuni ale analizatorului vizual; 2 x 1p.= 2 puncte - asocierea fiecărei afecțiuni cu o caracteristică. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2b; 3d; 4b; 5c. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2A; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "ADN-ul şi ARN-ul sunt polimeri ai unor unităţi numite nucleotide.",
        "subpunctul_a": "Precizaţi o asemănare şi o deosebire între compoziţia chimică a ADN-ului şi compoziţia chimică a ARN-ului.",
        "subpunctul_b": "Sinteza unei proteine se realizează pe baza informaţiei unui fragment de ADN bicatenar, alcătuit din 612 nucleotide, dintre care 202 conţin adenină. Stabiliţi următoarele: - numărul nucleotidelor cu citozină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: GGACTC.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Pacientul unui spital are nevoie de transfuzie cu o cantitate mică de sânge. Analiza sângelui acestui pacient evidenţiază absenţa din plasma sângelui a ambelor tipuri de aglutinine/anticorpi. Precizaţi următoarele:",
        "subpunctul_a": "grupa de sânge a pacientului;",
        "subpunctul_b": "două exemple de grupe de sânge ale unor potenţiali donatori pentru acest pacient; motivaţi răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului ABO.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea unei asemănări şi a unei deosebiri între compoziţia chimică a ADN-ului şi compoziţia chimică a ARN-ului; 2 x 2p.= 4 puncte b) - numărul de nucleotide cu citozină conţinute de fragmentul de ADN bicatenar - etapele rezolvării: - stabilirea numărului de nucleotide care conţin timină (202); 1 punct - stabilirea numărului de nucleotide care conţin adenină + timină (404); 1 punct - stabilirea numărului de nucleotide care conţin citozină + guanină (208); 1 punct - stabilirea numărului de nucleotide care conţin citozină (104); 1 punct - numărul legăturilor duble din fragmentul de ADN bicatenar (202); 2 puncte - numărul legăturilor triple din fragmentul de ADN bicatenar (104); 2 puncte - secvenţa de nucleotide din catena de ADN 5’-3’ complementară: CCTGAG. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu citozină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa de sânge a pacientului (AB); 2 puncte b) două exemple de grupe de sânge ale unor potenţiali donatori pentru acest pacient; 2 x 1p.= 2 puncte - motivarea răspunsului dat; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului ABO; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Sistemul nervos, unitar ca structură şi funcţie, se clasifică din punct de vedere funcţional în somatic şi vegetativ. a) Numiți trei căi ascendente medulare. b) Explicați afirmația următoare: „La baza activității sistemului nervos stau actele reflexe”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Căile extrapiramidale - Segmentul central al analizatorului auditiv",
      "exercitiul_2": "În cazul unor disfuncţii endocrine, apar variații ale secreției de hormoni. a) Precizaţi cauza şi două caracteristici ale acromegaliei. b) Scrieți un argument în favoarea afirmației următoare: „Activitatea hipofizei influenţează activitatea altor glande endocrine”. c) Alcătuiţi un minieseu intitulat „Gonadele”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) numirea a trei căi ascendente medulare; 3 x 1p.= 3 puncte b) explicarea corectă; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) precizarea cauzei şi a două caracteristici ale acromegaliei; 3 x 1p.= 3 puncte b) scrierea unui argument; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p.; 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}