{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Produșii finali ai digestiei ................ sunt ................ .",
      "exercitiul_B": "Numiţi două vase mari de sânge. Asociaţi fiecare vas de sânge numit cu sensul circulației sângelui prin vasul de sânge respectiv.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Os al scheletului membrului superior este: a) coxalul b) femurul c) radiusul d) tibia",
        "subpunctul_2": "Marele dorsal este unul dintre muşchii scheletici ai: a) capului b) trunchiului c) membrului inferior d) membrului superior",
        "subpunctul_3": "Testiculele sunt: a) căi genitale b) glande anexe c) gameți d) gonade",
        "subpunctul_4": "Componente comune ale capacității vitale și capacității pulmonare (totale) sunt: a) volumul curent, volumul rezidual, volumul expirator de rezervă b) volumul curent, volumul rezidual, volumul inspirator de rezervă c) volumul rezidual, volumul inspirator de rezervă, volumul expirator de rezervă d) volumul curent, volumul inspirator de rezervă, volumul expirator de rezervă",
        "subpunctul_5": "Bila: a) are rol în emulsionarea grăsimilor din alimente b) conține enzime cu rol în digestia alimentelor c) este secretată de vezica biliară d) participă la digestia gastrică a alimentelor"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Simpaticul şi parasimpaticul sunt componente ale sistemului nervos vegetativ.",
        "subpunctul_2": "Prostata este glandă anexă a aparatului genital feminin.",
        "subpunctul_3": "Urina din vezica urinară este eliminată la exterior prin ureter."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două vase mari de sânge; 2 x 1p.= 2 puncte - asocierea fiecărui vas de sânge numit cu sensul circulației sângelui prin vasul de sânge respectiv. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2b; 3d; 4d; 5a. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1A; 2F; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "Sinteza proteinelor la eucariote se realizează în două etape: transcrierea/transcripţia şi traducerea/translaţia.",
        "subpunctul_a": "Precizați un tip de acid ribonucleic implicat în transcriere, un alt tip de acid ribonucleic implicat în translație și câte o caracteristică pentru fiecare tip de acid ribonucleic precizat.",
        "subpunctul_b": "Sinteza unei enzime din compoziția chimică a sucului pancreatic se realizează pe baza informaţiei unui fragment de ADN bicatenar, alcătuit din 534 nucleotide, dintre care 98 conţin timină. Stabiliţi următoarele: - numărul nucleotidelor cu citozină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul macromoleculei de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: GGTCAA.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "În secția de chirurgie vasculară a unui spital, doi pacienţi sunt supuşi unor intervenţii chirurgicale. Unul dintre pacienţi are grupa sanguină B, iar celălalt pacient are grupa sanguină AB. Ambii pacienţi au nevoie de transfuzie cu o cantitate mică de sânge. La spital s-au prezentat trei posibili donatori. Analiza sângelui donatorilor a evidenţiat următoarele: unul dintre donatori are pe suprafaţa hematiilor ambele tipuri de aglutinogene/antigene, cel de-al doilea donator are în plasma sângelui ambele tipuri de aglutinine/anticorpi, iar cel de-al treilea donator are în plasma sângelui doar aglutinina/anticorpul β. Precizaţi următoarele:",
        "subpunctul_a": "grupa/grupele sanguine ale donatorilor comuni pentru cei doi pacienţi; motivaţi răspunsul dat;",
        "subpunctul_b": "aglutinogenul/antigenul caracteristic grupei sanguine B;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului ABO.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea: - unui tip de acid ribonucleic implicat în transcriere; 1 punct - unui alt tip de acid ribonucleic implicat în translație; 1 punct - câte unei caracteristici pentru fiecare tip de acid ribonucleic precizat; 2 x 1p.= 2 puncte b) - numărul de nucleotide cu citozină conţinute de fragmentul de ADN bicatenar - etapele rezolvării: - stabilirea numărului de nucleotide care conţin adenină (98); 1 punct - stabilirea numărului de nucleotide care conţin adenină + timină (196); 1 punct - stabilirea numărului de nucleotide care conţin citozină + guanină (338); 1 punct - stabilirea numărului de nucleotide care conţin citozină (169); 1 punct - numărul legăturilor duble din fragmentul de ADN bicatenar (98); 2 puncte - numărul legăturilor triple din fragmentul de ADN bicatenar (169); 2 puncte - secvenţa de nucleotide din catena de ADN 5’-3’ complementară: CCAGTT. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu citozină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupa/grupele sanguine ale donatorilor comuni pentru cei doi pacienţi (O); 2 puncte - motivarea răspunsului dat; 2 puncte b) aglutinogenul/antigenul caracteristic grupei sanguine B; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului ABO; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Glandele endocrine au în alcătuirea lor celule specializate în elaborarea unor secreții numite hormoni. a) Precizați numele unei glande endocrine, numele unui hormon secretat de această glandă și un efect al hormonului respectiv. b) Scrieţi un argument în favoarea afirmaţiei următoare: „Secreţia unei cantităţi insuficiente de STH poate fi cauza unei boli endocrine”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Glandele endocrine - topografie. - Mixedemul.",
      "exercitiul_2": "Analizatorii împreună cu sistemul nervos participă la realizarea funcțiilor de relație ale organismului uman. a) Numiți trei afecțiuni ale analizatorilor. b) Explicați relația dintre analizatori și sistemul nervos în realizarea funcțiilor de relație. c) Alcătuiţi un minieseu intitulat „Rolul segmentelor analizatorului vizual”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) precizarea: - numelui unei glande endocrine; 1 punct - numelui unui hormon secretat de această glandă; 1 punct - unui efect al hormonului respectiv; 1 punct b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea a trei afecțiuni ale analizatorilor; 3 x 1p.= 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p.; 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}