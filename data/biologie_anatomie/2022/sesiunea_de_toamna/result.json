{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. Sistemele osos, muscular şi ................ participă la realizarea funcţiilor de ................ ale organismului.",
      "exercitiul_B": "Numiți două componente ale sistemului reproducător feminin; asociați fiecare componentă numită cu câte o caracteristică.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Bicepsul aparţine grupei muşchilor scheletici ai: a) capului b) gâtului c) trunchiului d) membrului superior",
        "subpunctul_2": "Femurul este unul dintre oasele scheletului: a) capului b) trunchiului c) membrului inferior d) membrului superior",
        "subpunctul_3": "Sângele oxigenat din ventriculul stâng al inimii este propulsat în: a) artera aortă b) artera pulmonară c) venele cave d) venele pulmonare",
        "subpunctul_4": "Rinichii sunt: a) alcătuiți din nefroni cu rol în formarea urinei b) căi urinare cu rol în eliminarea urinei c) lipsiți de vascularizație d) localizați în cavitatea toracică",
        "subpunctul_5": "Celulele cu bastonașe sunt: a) componente ale sistemului optic b) localizate în retină c) lipsite de pigmenţi fotosensibili d) receptori ai vederii în culori"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "Receptorii vestibulari reprezintă locul formării senzaţiei de echilibru.",
        "subpunctul_2": "Pulsul arterial este unul dintre parametrii funcționali ai activității cardiace.",
        "subpunctul_3": "În timpul unei inspirații forțate, presiunea aerului din plămâni crește."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două componente ale sistemului reproducător feminin; 2 x 1p.= 2 puncte - asocierea fiecărei componente numite cu câte o caracteristică; 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1d; 2c; 3a; 4a; 5b. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2A; 3F. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "La realizarea sintezei proteice la eucariote participă acidul dezoxiribonucleic (ADN) și mai multe tipuri de acizi ribonucleici (ARN).",
        "subpunctul_a": "Precizați o asemănare și o deosebire dintre ADN și ARN din punctul de vedere al compoziției chimice.",
        "subpunctul_b": "Sinteza unei proteine musculare se realizează pe baza informaţiei unui fragment de ADN bicatenar, alcătuit din 208 nucleotide, dintre care 42 conţin guanină. Stabiliţi următoarele: - numărul nucleotidelor cu adenină conţinute de fragmentul de ADN bicatenar (scrieţi toate etapele necesare rezolvării acestei cerinţe); - numărul legăturilor duble şi al legăturilor triple din fragmentul macromoleculei de ADN bicatenar; - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: TAACGA.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "La un spital este adus un pacient care are nevoie de transfuzie cu o cantitate mică de sânge. Știind că pacientul are grupa sanguină B și Rh negativ, precizaţi următoarele:",
        "subpunctul_a": "aglutinogenul/antigenul caracteristic grupei sanguine B;",
        "subpunctul_b": "un exemplu de grupă sanguină pe care ar trebui să o aibă un potențial donator; motivaţi răspunsul dat;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) precizarea unei asemănări și a unei deosebiri dintre ADN și ARN din punctul de vedere al compoziției chimice. 2 x 2p.= 4 puncte b) - numărul de nucleotide cu adenină conţinute de fragmentul de ADN bicatenar - etapele rezolvării: - stabilirea numărului de nucleotide care conţin citozină (42); 1 punct - stabilirea numărului de nucleotide care conţin citozină + guanină (84); 1 punct - stabilirea numărului de nucleotide care conţin adenină + timină (124); 1 punct - stabilirea numărului de nucleotide care conţin adenină (62); 1 punct - numărul legăturilor duble din fragmentul de ADN bicatenar (62); 2 puncte - numărul legăturilor triple din fragmentul de ADN bicatenar (42); 2 puncte - secvenţa de nucleotide din catena de ADN 5’-3’ complementară: ATTGCT. 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu adenină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) aglutinogenul/antigenul caracteristic grupei sanguine B; 2 puncte b) un exemplu de grupă sanguină pe care ar trebui să o aibă un potențial donator; 2 puncte - motivarea răspunsului dat; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "În timpul digestiei, alimentele ajunse în intestinul subțire sunt supuse acțiunii a trei sucuri digestive. a) Caracterizaţi un suc digestiv care participă la transformările chimice ale alimentelor în intestinul subțire precizând: numele sucului digestiv, un exemplu de enzimă din compoziţia acestuia, un exemplu de substanţe asupra cărora acţionează enzima respectivă. b) Scrieţi un argument în favoarea afirmaţiei următoare: „Există asemănări între compoziția chimică a salivei și compoziția chimică a sucului gastric”. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Carii dentare. - Fiziologia intestinului gros.",
      "exercitiul_2": "Sistemul endocrin este alcătuit din totalitatea glandelor endocrine. a) Numiți trei glande endocrine. b) Explicați afirmația următoare: „Boala Basedow-Graves este o disfuncție endocrină”. c) Alcătuiţi un minieseu intitulat „Hormonii hipofizari”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) caracterizarea unui suc digestiv care participă la transformările chimice ale alimentelor în intestinul subțire precizând: - numele sucului digestiv; 1 punct - un exemplu de enzimă din compoziţia acestuia; 1 punct - un exemplu de substanţe asupra cărora acţionează enzima respectivă; 1 punct b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) numirea a trei glande endocrine; 3 x 1p.= 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p.; 6 x 1p.= 6 puncte - pentru coerenţa textului, în alcătuirea căruia fiecare noţiune este folosită corect, în corelaţie cu celelalte noţiuni, se acordă 2 p.; 2 puncte - pentru respectarea lungimii textului - maxim trei-patru fraze - se acordă 2 p. 2 puncte"
    }
  }
}