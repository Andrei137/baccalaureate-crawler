{
  "subiectul_1": {
    "subiect": {
      "exercitiul_A": "Scrieţi, pe foaia de examen, noţiunile cu care trebuie să completaţi spaţiile libere din afirmaţia următoare, astfel încât aceasta să fie corectă. În procesul de eliminare, urina din ............ ajunge în vezica urinară, apoi în ............ .",
      "exercitiul_B": "Numiţi două vase de sânge care aparţin circulaţiei mari a sângelui. Asociaţi fiecare vas de sânge numit cu tipul de sânge transportat.",
      "exercitiul_C": {
        "enunt": "Scrieţi, pe foaia de examen, litera corespunzătoare răspunsului corect. Este corectă o singură variantă de răspuns.",
        "subpunctul_1": "Capacitatea vitală reprezintă: a) capacitatea pulmonară (totală) + volumul curent + volumul rezidual b) capacitatea pulmonară (totală) + volumul rezidual c) volumul curent + volumul inspirator de rezervă + volumul expirator de rezervă d) volumul inspirator de rezervă + volumul expirator de rezervă",
        "subpunctul_2": "Cauza diabetului zaharat este dereglarea activităţii: a) ovarului b) pancreasului endocrin c) tiroidei d) testiculului",
        "subpunctul_3": "Oasele care aparţin scheletului membrului inferior sunt: a) carpienele şi metacarpienele b) clavicula şi radiusul c) omoplatul şi humerusul d) tarsienele şi metatarsienele",
        "subpunctul_4": "Gonade sunt: a) ovarele b) ovulele c) spermatozoizii d) suprarenalele",
        "subpunctul_5": "Celulele cu bastonaşe: a) asigură vederea colorată b) conţin pigmenţi c) sunt localizate în coroidă d) sunt stimulate de substanţe chimice"
      },
      "exercitiul_D": {
        "enunt": "Citiţi, cu atenţie, afirmaţiile următoare. Dacă apreciaţi că afirmaţia este adevărată, scrieţi, pe foaia de examen, în dreptul cifrei corespunzătoare afirmaţiei, litera A. Dacă apreciaţi că afirmaţia este falsă, scrieţi, pe foaia de examen, în dreptul cifrei corespunzătoare afirmaţiei, litera F şi modificaţi parţial afirmaţia pentru ca aceasta să devină adevărată. Nu se acceptă folosirea negaţiei.",
        "subpunctul_1": "În timpul unei inspiraţii normale, presiunea aerului din plămâni creşte.",
        "subpunctul_2": "Cistita, anexita şi glomerulonefrita sunt afecţiuni ale sistemului excretor.",
        "subpunctul_3": "Biocenoza şi biotopul sunt componente ale unui ecosistem."
      }
    },
    "barem": {
      "exercitiul_A": "Se acordă câte 2p. pentru fiecare noţiune corectă. 2 x 2p.= 4 puncte",
      "exercitiul_B": "- numirea a două vase de sânge care aparţin circulaţiei mari a sângelui; 2 x 1p.= 2 puncte - asocierea fiecărui vas de sânge numit cu tipul de sânge transportat. 2 x 2p.= 4 puncte",
      "exercitiul_C": "Se acordă câte 2p. pentru fiecare răspuns corect: 1c; 2b; 3d; 4a; 5b. 5 x 2p.= 10 puncte",
      "exercitiul_D": "Se acordă câte 2p. pentru fiecare răspuns corect: 1F; 2F; 3A. 3 x 2p.= 6 puncte Se acordă câte 2p. pentru modificarea corectă a fiecărei afirmaţii false. 2 x 2p.= 4 puncte"
    }
  },
  "subiectul_2": {
    "subiect": {
      "exercitiul_A": {
        "enunt": "ARN-ul mesager este unul dintre tipurile de ARN implicate în procesul de biosinteză proteică.",
        "subpunctul_a": "Numiţi un alt tip de ARN implicat în procesul de biosinteză proteică, precizând o caracteristică şi funcţia îndeplinită de acesta.",
        "subpunctul_b": "Sinteza unei proteine se realizează pe baza informaţiei unui fragment de ADN bicatenar, alcătuit din 888 nucleotide, dintre care 364 conţin guanină. Stabiliţi următoarele: - numărul nucleotidelor cu timină conţinute de fragmentul de ADN bicatenar (scrieţi toate etapele necesare rezolvării acestei cerinţe); - secvenţa de nucleotide din catena de ADN 5’-3’ complementară, ştiind că, pe catena 3’-5’, secvenţa de nucleotide este următoarea: CGAGTT; - numărul codonilor din catena de ARN mesager sintetizat prin transcripţie; - numărul legăturilor triple din fragmentul de ADN bicatenar.",
        "subpunctul_c": "Completaţi problema de la punctul b) cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      },
      "exercitiul_B": {
        "enunt": "Două persoane au nevoie de transfuzie cu o cantitate mică de sânge. Știind că, pe suprafaţa hematiilor unei persoane se află ambele aglutinogene/antigene (A și B), iar pe suprafaţa hematiilor celeilalte persoane se află doar aglutinogenul/antigenul A, stabiliţi următoarele:",
        "subpunctul_a": "grupele de sânge ale celor două persoane care au nevoie de transfuzie;",
        "subpunctul_b": "un exemplu de grupă de sânge a unui potenţial donator comun pentru cele două persoane;",
        "subpunctul_c": "consecinţa în cazul transfuziei cu sânge provenit de la un donator incompatibil din punctul de vedere al sistemului Rh.",
        "subpunctul_d": "Completaţi această problemă cu o altă cerinţă pe care o formulaţi voi, folosind informaţii ştiinţifice specifice biologiei; rezolvaţi cerinţa pe care aţi propus-o."
      }
    },
    "barem": {
      "exercitiul_A": "a) numirea unui alt tip de ARN implicat în procesul de biosinteză proteică; 1 punct - precizarea unei caracteristici a ARN-ului numit; 1 punct - funcţia îndeplinită de ARN-ul numit; 2 puncte b) - numărul de nucleotide cu timină conţinute de fragmentul de ADN bicatenar – etapele rezolvării: - stabilirea numărului de nucleotide care conţin citozină (364); 1 punct - stabilirea numărului de nucleotide care conţin citozină + guanină (728); 1 punct - stabilirea numărului de nucleotide care conţin adenină + timină (160); 1 punct - stabilirea numărului de nucleotide care conţin timină (80); 1 punct - secvenţa de nucleotide din catena de ADN 5’-3’ complementară: GCTCAA; 2 puncte - numărul codonilor din catena de ARN mesager sintetizat prin transcripţie (148); 2 puncte - numărul legăturilor triple din fragmentul de ADN bicatenar (364). 2 puncte Notă Pentru raţionamentul corect, neînsoţit de calcule, se acordă jumătate din punctajul repartizat etapelor calculării numărului de nucleotide cu timină. c) - formularea cerinţei; 2 puncte - rezolvarea cerinţei. 2 puncte",
      "exercitiul_B": "a) grupele de sânge ale celor două persoane care au nevoie de transfuzie (AB; A); 2 x 2p.= 4 puncte b) un exemplu de grupă de sânge a unui potenţial donator comun pentru cele două persoane; 2 puncte c) consecinţa în cazul transfuziei cu sânge provenit de la un donator incompatibil din punctul de vedere al sistemului Rh; 2 puncte d) formularea cerinţei; 2 puncte - rezolvarea cerinţei. 2 puncte"
    }
  },
  "subiectul_3": {
    "subiect": {
      "exercitiul_1": "Digestia este una dintre funcţiile organismului uman. a) Caracterizaţi un suc digestiv care participă la transformările chimice ale alimentelor în intestinul subţire precizând: numele sucului digestiv, un exemplu de enzimă din compoziţia acestuia, un exemplu de substanţe asupra cărora acţionează enzima respectivă. b) Scrieţi un argument în favoarea importanţei cunoaşterii unor noţiuni elementare de igienă şi de patologie în ceea ce priveşte digestia. c) Construiţi patru enunţuri afirmative, câte două pentru fiecare conţinut, utilizând limbajul ştiinţific adecvat. Folosiţi, în acest scop, informaţii referitoare la următoarele conţinuturi: - Transformări fizico-chimice ale alimentelor în cavitatea bucală. - Absorbţia intestinală.",
      "exercitiul_2": "Sistemul nervos, analizatorii, sistemul muscular, sistemul osos şi glandele endocrine participă la realizarea funcţiilor de relaţie ale organismului. a) Enumeraţi cele trei segmente ale unui analizator. b) Explicaţi în ce constă funcţia reflexă a sistemului nervos somatic. c) Alcătuiţi un minieseu intitulat „Principalele grupe de muşchi scheletici”, folosind informaţia ştiinţifică adecvată. În acest scop, respectaţi următoarele etape: - enumerarea a şase noţiuni specifice acestei teme; - construirea, cu ajutorul acestora, a unui text coerent, format din maximum trei-patru fraze, folosind corect şi în corelaţie noţiunile enumerate."
    },
    "barem": {
      "exercitiul_1": "14 puncte a) caracterizarea unui suc digestiv care participă la transformările chimice ale alimentelor în intestinul subţire: - numele sucului digestiv; 1 punct - un exemplu de enzimă din compoziţia sucului digestiv; 1 punct - un exemplu de substanţe asupra cărora acţionează enzima respectivă; 1 punct b) scrierea unui argument; 3 puncte c) construirea a patru enunţuri afirmative, utilizând limbajul ştiinţific adecvat, folosind, în acest scop, informaţii referitoare la conţinuturile indicate. 4 x 2p. = 8 puncte",
      "exercitiul_2": "16 puncte a) enumerarea celor trei segmente ale unui analizator; 3 x 1p.= 3 puncte b) explicarea corectă; 3 puncte c) alcătuirea minieseului, folosindu-se informaţia ştiinţifică adecvată, respectându-se cerinţele: - pentru fiecare noţiune enumerată, specifică temei, se acordă câte 1p. 6 x 1p.= 6 puncte - pentru coerenţa textului, de maximum trei-patru fraze, în alcătuirea căruia fiecare noţiune este folosită corect, în corelaţie cu celelalte noţiuni, se acordă 4 p. 4 puncte"
    }
  }
}