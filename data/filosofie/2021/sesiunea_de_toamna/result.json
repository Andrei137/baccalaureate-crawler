{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Natura umană face referire la: a. particularități pe care nu le deține omul b. existența unui set de trăsături esențiale specifice omului c. specificitatea animalelor d. inexistența unor trăsături definitorii pentru om",
      "exercitiul_2": "Un reprezentant al eticii eudaimoniste este: a. Aristotel b. L. Blaga c. Imm. Kant d. K. R. Popper",
      "exercitiul_3": "O problemă specifică abordată de etica aplicată este: a. virtutea b. clonarea c. rațiunea d. datoria",
      "exercitiul_4": "Asigurarea libertății pozitive presupune: a. intervenția sporită a statului în viața individului b. lipsa protecției cetățenilor din partea statului c. absența necesității statului d. restrângerea intervenției statului la nivel minim",
      "exercitiul_5": "Potrivit lui L. Blaga, specificul omului constă în: a. existența întru mister și pentru revelare b. totalitatea instinctelor c. existența întru imediat și pentru securitate d. pulsiunea speciei",
      "exercitiul_6": "Contractul social reglementează: a. trecerea de la starea socială la starea naturală b. un proces de vânzare-cumpărare c. trecerea de la starea naturală la starea socială d. un raport matrimonial",
      "exercitiul_7": "Etica aplicată are ca specific faptul că este un demers: a. deductiv b. de principiu c. inductiv d. precar",
      "exercitiul_8": "Prin sintagma absența constrângerilor definim: a. autoritatea b. libertatea c. etica d. individul",
      "exercitiul_9": "Etica deontologică are drept concept central: a. plăcerea b. datoria c. virtutea d. eudaimonismul",
      "exercitiul_10": "Conform filosofului J. P. Sartre, responsabilitatea absolută este consecința: a. libertății absolute b. puterii absolute c. abuzurilor sociale d. dreptății sociale"
    },
    "barem": "câte 3 puncte pentru fiecare răspuns corect, astfel: 1-b, 2-a, 3-b, 4-a, 5-a, 6-c, 7-c, 8-b, 9-b, 10-a 10x3p=30 puncte"
  },
  "subiectul_2": {
    "subiect": {
      "exercitiul_A": "În coloana din stânga sunt enumerate concepte specifice filosofiei morale, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Etica teleologică b. Principiul Celei Mai Mari Fericiri c. Imperativul categoric d. Etica 1. Este considerat fundamentul moralei în utilitarism. 2. Vizează un specific al filosofiei politice contemporane. 3. Are în componență termenul provenit din limba greacă veche, tradus prin scop sau împlinire. 4. Este enunțat de către Imm. Kant. 5. Se mai numește și filosofie practică, ocupându-se cu studiul moralei.",
      "exercitiul_B": "Argumentați, în aproximativ zece rânduri, în favoarea sau împotriva tezei potrivit căreia: ,,Singura libertate demnă de acest nume este aceea de a-ți urmări binele propriu, în felul tău propriu, atâta timp cât nu încerci să îi lipsești pe alții de binele lor sau să-i împiedici să și-l dobândească”.(J. St. Mill)",
      "exercitiul_C": "Construiți un exemplu prin care să evidențiați rolul/importanța raportului dintre libertate și autoritate, în societatea contemporană."
    },
    "barem": {
      "exercitiul_A": "câte 4 puncte pentru fiecare asociere corectă, astfel: a-3 b-1 c-4 d-5 4x4p=16 puncte",
      "exercitiul_B": "- argumentarea în favoarea sau împotriva tezei potrivit căreia: ,,Singura libertate demnă de acest nume este aceea de a-ți urmări binele propriu, în felul tău propriu, atâta timp cât nu încerci să îi lipsești pe alții de binele lor sau să-i împiedici să și-l dobândească”.(J. St. Mill) 6 puncte - încadrarea în limita de spaţiu precizată 2 puncte",
      "exercitiul_C": "construirea unui exemplu care evidențiază rolul/importanţa raportului dintre libertate și autoritate, în societatea contemporană 6 puncte"
    }
  },
  "subiectul_3": {
    "subiect": {
      "exercitiul_A": {
        "enunt": "Citiți, cu atenție, textul de mai jos: Ce se înțelege aici prin enunțul că existența precede esența? Aceasta înseamnă că omul mai întâi există, se găsește, se ivește în lume și, după aceea se definește. Așa cum este conceput de către existențialist, omul este nedefinibil pentru că la început el nu este nimic. Dar apoi el va fi ceva și va fi ceea ce se va face singur. (J. P. Sartre, Existențialismul este un umanism) Răspundeți următoarelor cerințe:",
        "subpunctul_1": "Menționați teza filosofică la care face referire textul dat.",
        "subpunctul_2": "Evidențiați, în aproximativ o jumătate de pagină, o corelație existentă între termenii existență și conștiință de sine, utilizând termenii menționați în sens filosofic.",
        "subpunctul_3": "Formulați un punct de vedere personal referitor la actualitatea perspectivei filosofice prezentată în textul dat."
      },
      "exercitiul_B": {
        "enunt": "Știind că într-o societate considerată echitabilă, dreptatea ar trebui să includă libertatea, egalitatea și recompensa:",
        "subpunctul_1": "Argumentați, în aproximativ cinci rânduri, în favoarea ideii/tezei filosofice prezentate în enunț.",
        "subpunctul_2": "Ilustrați, printr-un exemplu concret, relația existentă între dreptate procedurală și egalitate de șanse."
      }
    },
    "barem": {
      "exercitiul_A": "1. menționarea tezei filosofice la care face referire textul dat 4 puncte 2. - câte 1 punct pentru utilizarea fiecăruia dintre cei doi termeni daţi în sens filosofic 2x1p= 2 puncte - evidenţierea unei corelaţii existente între termenii dați 4 puncte - coerenţa textului redactat 2 puncte - încadrarea în limita de spaţiu precizată 2 puncte 3. formularea unui punct de vedere personal referitor la actualitatea perspectivei filosofice prezentată în textul dat 6 puncte",
      "exercitiul_B": "1. - argumentarea în favoarea ideii/tezei filosofice prezentată în enunț 4 puncte - încadrarea în limita de spaţiu precizată 2 puncte 2. ilustrarea, printr-un exemplu concret, a relației existente între dreptate procedurală și egalitate de șanse 4 puncte"
    }
  }
}