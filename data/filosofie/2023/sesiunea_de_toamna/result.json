{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Filosoful care afirmă că omul, nefiind doar ființă biologică, asemenea animalului, căruia îi este proprie existența întru imediat și pentru securitate, este definit prin nevoia de a depăși imediatul, cât și prin destinul lui creator, este: a. Aristotel b. René Descartes c. Platon d. Lucian Blaga",
      "exercitiul_2": "Problematica binelui și a răului, în sens strict: a. apare atunci când reflectăm numai asupra limitelor cunoașterii b. este proprie numai omului și apare atunci când reflectăm asupra moralității acțiunilor noastre c. apare atunci când reflectăm numai asupra analizei logice a limbajului d. apare atunci când nu reflectăm asupra raportului dintre ideile noastre și starea de fapt",
      "exercitiul_3": "Nu constituie o problemă abordată în cadrul eticii aplicate a. eutanasia c. ontologia b. clonarea d. avortul",
      "exercitiul_4": "Libertatea pozitivă ca formă a libertății social-politice: a. este caracterizată prin libertate absolută b. constă în realizarea condițiilor presupuse de îndeplinirea scopurilor individuale prin intervenția sporită a statului în viața societății sau a individului c. realizarea ei în practică presupune restrângerea intervenției statului la un nivel minim, așa încât individul să aibă libertate absolută d. desemnează absența oricăror constrângeri, sinonimă cu anarhia",
      "exercitiul_5": "Considerată drept fundament al tuturor valorilor umane, libertatea social-politică pentru a fi mai bine înțeleasă, în sens strict, trebuie corelată cu: a. sociabilitatea b. un ideal de moralitate formulat fără echivoc c. responsabilitatea social-politică d. cunoașterea",
      "exercitiul_6": "Filosoful francez Jean-Paul Sartre consideră că: a. în cazul omului, existența precede esența b. omul tinde să-și reveleze misterul c. omul absurd spune da și efortul său nu va înceta niciodată d. viața este tocmai voință de putere",
      "exercitiul_7": "Potrivit filosofului Im. Kant, cunoștințele a priori au două caracteristici fundamentale și anume: a. necesitatea și contingența c. necesitatea și universalitatea b. înclinația și datoria d. plăcerea și fericirea",
      "exercitiul_8": "Reprezentanții teoriei pragmatiste a adevărului apreciază valoarea ideilor noastre din perspectiva: a. compatibilității lor cu ansamblul idelor considerate adevărate la un moment dat b. legii c. compatibilității lor cu ansamblul idelor considerate false la un moment dat d. utilității",
      "exercitiul_9": "Ideea de bază a hedonismului susținut de John Stuart Mill este aceea potrivit căreia: a. fericirea constă în activitatea sufletului conformă cu virtutea b. fundamentul moralei este utilitatea sau principiul celei mai mari fericiri c. fericirea constă în activitatea sufletului conformă cu rațiunea d. fundamentul moralei este datoria",
      "exercitiul_10": "Propoziția „Afară este soare” este adevărată, din perspectiva teoriei adevărului corespondență numai dacă: a. este în discordanță cu alte propoziții acceptate deja ca fiind adevărate b. adevărul se va aplica ideii ce pune în mișcare activitatea de verificare a utilității ei c. este în concordanță cu realitatea la care se referă d. adevărul se va aplica unei judecăți sintetice a priori"
    },
    "barem": "câte 3 puncte pentru fiecare răspuns corect, astfel: 1-d, 2-b, 3-c, 4-b, 5-c, 6-a, 7-c, 8-d, 9-b, 10-c 10x3p= 30 puncte"
  },
  "subiectul_2": {
    "subiect": {
      "exercitiul_A": "În coloana din stânga sunt enumerate concepte și teorii specifice politicii moderne, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Democrația b. Liberalismul c. Etatismul d. Legitimitate politică 1. Teorie politică care promovează libertatea cetățenilor și egalitatea lor în drepturi. 2. Doctrină politică conform căreia statul ar trebui să-și extindă atribuțiile atât asupra vieții economice, cât și asupra celei sociale. 3. Formă de guvernare bazată pe principiul exercitării puterii de către popor. 4. Teorie politică ce prezintă avantajele unei societăți anarhice. 5. Presupune recunoașterea de către popor a autorității unui regim de guvernare.",
      "exercitiul_B": "Argumentați, în aproximativ zece rânduri, în favoarea teoriei pragmatiste a adevărului.",
      "exercitiul_C": "Construiți un exemplu prin care să evidențiați rolul/ importanţa convingerilor adevărate în procesul cunoașterii."
    },
    "barem": {
      "exercitiul_A": "câte 4 puncte pentru fiecare asociere corectă, astfel: a-3 b-1 c-2 d-5 4x4p=16 puncte",
      "exercitiul_B": "- argumentarea în favoarea teoriei pragmatiste a adevărului: argumentare convingătoare -6p./ argumentare neconvingătoare, superficială -2p. 6 puncte - încadrarea în limita de spaţiu precizată 2 puncte",
      "exercitiul_C": "construirea unui exemplu care evidențiază rolul/importanţa convingerilor adevărate în procesul cunoașterii (în situația în care candidatul tratează subiectul la nivel teoretic, fără a formula un exemplu, se acordă 2 puncte din cele 6 puncte posibile) 6 puncte"
    }
  },
  "subiectul_3": {
    "subiect": {
      "exercitiul_A": {
        "enunt": "Citiți, cu atenție, textul de mai jos: Prin urmare, din simplul fapt că ştiu de existenţa mea şi observ totodată că absolut nimic altceva nu aparţine firii sau esenţei mele, în afară de faptul că sunt fiinţă cugetătoare, închei pe drept că esenţa mea constă în aceea doar că sunt fiinţă cugetătoare. (Rene Descartes, Meditaţii despre filosofia primă) Răspundeți următoarelor cerințe:",
        "subpunctul_1": "Menționați, pe baza textului dat, două caracteristici ale naturii umane.",
        "subpunctul_2": "Evidențiați, în aproximativ o jumătate de pagină, o corelație existentă între termenii esență și rațiune, utilizându-i în sens filosofic.",
        "subpunctul_3": "Formulați un punct de vedere personal referitor la actualitatea perspectivei filosofice prezentată în textul dat."
      },
      "exercitiul_B": {
        "enunt": "Știind că într-o societate dreaptă o inegalitate este admisă numai dacă există un motiv să considerăm că ea va acționa în avantajul fiecărui participant la activitatea respectivă:",
        "subpunctul_1": "Menționați trei tipuri de dreptate.",
        "subpunctul_2": "Ilustrați, printr-un exemplu concret, relația existentă între dreptate și merit."
      }
    },
    "barem": {
      "exercitiul_A": "1. menționarea, pe baza textului dat, două caracteristici ale naturii umane 4 puncte 2. - câte 1 punct pentru utilizarea fiecăruia dintre cei doi termeni daţi în sens filosofic 2x1p= 2 puncte - evidenţierea unei corelaţii existente între termenii dați 4 puncte - coerenţa textului redactat 2 puncte - încadrarea în limita de spaţiu precizată 2 puncte 3. formularea unui punct de vedere personal referitor la actualitatea perspectivei filosofice prezentată în textul dat (în situația în care candidatul formulează punctul de vedere personal, fără sa-l prezinte adecvat, se acordă 2 puncte din cele 6 puncte posibile) 6 puncte",
      "exercitiul_B": "1.- câte 2 puncte pentru menționarea oricăror trei tipuri de dreptate 3x2p=6 puncte 2.- ilustrarea, printr-un exemplu concret, a relației existente între dreptate și merit (în situația în care candidatul tratează subiectul la nivel teoretic, fără a formula un exemplu concret, se acordă 1 punct din cele 4 puncte posibile) 4 puncte"
    }
  }
}