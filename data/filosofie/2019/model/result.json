{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Problematica filosofică a sensului vieţii este una de interes pentru că: a. oamenii doresc să fie fericiți b. cetăţenii plătesc taxe şi impozite c. indivizii îşi exprimă uneori sincer opiniile d. persoanele gândesc diferit dreptatea socială",
      "exercitiul_2": "Distincţia bine-rău este specifică: a. epistemologiei b. ontologiei c. eticii d. gnoseologiei",
      "exercitiul_3": "Formele pe care le poate avea eutanasia sunt: a. inopinată, inoportună b. rară, frecventă c. inconsistentă, improprie d. involuntară, voluntară, non-voluntară",
      "exercitiul_4": "Libertatea social-politică este o valoare: a. proprie unui regim politic totalitar b. specifică unei societăţi conflictuale c. recunoscută în democraţie d. de care nu se ţine cont într-o organizaţie privată",
      "exercitiul_5": "Responsabilitatea social-politică este corelată cu: a. determinismul mecanicist b. existenţa unui cadru social în care libertatea este garantată c. absenţa libertăţii d. faptele întâmplătoare, accidentale",
      "exercitiul_6": "În tipologia drepturilor omului se face distincţia între drepturi: a. necesare şi mai puţin necesare b. bune şi rele c. drepte şi nedrepte d. pozitive şi negative",
      "exercitiul_7": "Forma de cunoaştere posibilă prin implicarea simţurilor este: a. empirică b. raţională c. emergentă d. sistematică",
      "exercitiul_8": "În cadrul teoriei adevărului corespondenţă, valoarea de adevăr este stabilită prin trimitere la: a. ansamblul ideilor acceptate în comunitatea ştiinţifică b. realitatea vizată de idea respectivă c. ceea ce un grup de oameni consideră că este util d. convergenţa conceptelor ştiinţifice",
      "exercitiul_9": "În concepţia hedonistă, acţiunile morale sunt: a. făcute din datorie b. în acord cu plăcerea şi evitarea durerii c. realizate dezinteresat d. conforme raţiunii",
      "exercitiul_10": "În societatea contemporană, respectarea/asigurarea drepturilor omului: a. este garantată doar pentru cetăţeni b. constituie un fapt întâmplător c. reprezintă o trăsătură a democraţiei d. nu este o preocupare a guvernanţilor"
    },
    "barem": "câte 3 puncte pentru fiecare răspuns corect, astfel: 1-a, 2-c, 3-d, 4-c, 5-b, 6-d, 7-a, 8-b, 9-b, 10-c 10x3p= 30 puncte"
  },
  "subiectul_2": {
    "subiect": {
      "exercitiul_A": "În coloana din stânga sunt enumerate forme de cunoștințe, specifice filosofiei kantiene, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Cunoștințe a priori b. Cunoștințe a posteriori c. Cunoștințe analitice d. Cunoștințe sintetice 1. Cunoștințe bazate pe experiență. 2. Judecăți în care legătura predicatului cu subiectul este gândită fără identitate, fiind numite și judecăți extensive. 3. Cunoștințe independente de orice experiență. 4. Judecăți realizate din respect pentru lege și nu din înclinație. 5. Judecăți în care legătura predicatului cu subiectul este gândită prin identitate, fiind numite și judecăți explicative.",
      "exercitiul_B": "Argumentați, în aproximativ zece rânduri, în favoarea sau împotriva tezei potrivit căreia orice cunoaştere a noastră începe cu experienţa.",
      "exercitiul_C": "Construiți un exemplu prin care să evidențiați rolul/importanţa erorii în progresul procesului de cunoaștere."
    },
    "barem": {
      "exercitiul_A": "câte 4 puncte pentru fiecare asociere corectă, astfel: a-3 b-1 c-5 d-2 4x4p=16 puncte",
      "exercitiul_B": "- argumentarea în favoarea sau împotriva tezei potrivit căreia orice cunoaştere a noastră începe cu experienţa 6 puncte - încadrarea în limita de spaţiu precizată 2 puncte",
      "exercitiul_C": "construirea unui exemplu care evidențiază rolul/importanţa erorii în progresul procesului de cunoaștere 6 puncte"
    }
  },
  "subiectul_3": {
    "subiect": {
      "exercitiul_A": {
        "enunt": "Citiţi, cu atenţie, textul de mai jos: Fiinţele a căror existenţă nu este întemeiată pe voinţa noastră, ci pe natură, au totuşi, dacă sunt fiinţe fără raţiune, numai o valoare relativă, ca mijloc, şi de aceea se numesc lucruri, pe când fiinţele raţionale se numesc persoane, fiindcă natura lor le distinge deja ca scopuri în sine, adică drept ceva ce nu este îngăduit să fie folosit numai ca mijloc, prin urmare îngrădeşte orice bun-plac (şi este un obiect de respect). (I. Kant, Critica raţiunii practice) Răspundeţi următoarelor cerinţe:",
        "subpunctul_1": "Menţionaţi, pe baza textului dat, două caracteristici ale naturii umane.",
        "subpunctul_2": "Evidenţiaţi, în aproximativ o jumătate de pagină, o corelaţie existentă între termenii imperativ categoric şi scop obiectiv.",
        "subpunctul_3": "Formulaţi un punct de vedere personal referitor la actualitatea perspectivei filosofice prezentată în textul dat."
      },
      "exercitiul_B": {
        "enunt": "Ştiind că valoarea filosofiei trebuie căutată tocmai în caracterul ei interogativ:",
        "subpunctul_1": "Argumentaţi, în aproximativ cinci rânduri, în favoarea ideii/tezei filosofice prezentată în enunţ.",
        "subpunctul_2": "Ilustraţi, printr-un exemplu concret, modul în care filosofia poate influenţa viaţa unei persoane."
      }
    },
    "barem": {
      "exercitiul_A": "1. câte 2 puncte pentru menţionarea, pe baza textului dat, a fiecăreia dintre cele două caracteristici ale naturii umane 2x2p= 4 puncte 2. - câte 1 punct pentru utilizarea fiecăruia dintre cei doi termeni daţi în sens filosofic 2x1p= 2 puncte - evidenţierea unei corelaţii existente între termenii daţi 4 puncte - coerenţa textului redactat 2 puncte - încadrarea în limita de spaţiu precizată 2 puncte 3. formularea unui punct de vedere personal referitor la actualitatea perspectivei filosofice prezentată în textul dat 6 puncte",
      "exercitiul_B": "1. - argumentarea în favoarea ideii/tezei filosofice prezentată în enunţ 4 puncte - încadrarea în limita de spaţiu precizată 2 puncte 2. ilustrarea, printr-un exemplu concret, a modului în care filosofia poate influenţa viaţa unei persoane 4 puncte"
    }
  }
}