{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Scopul existenței umane se referă la: a. limitele naturii umane b. sensul procesului de cunoaștere c. sensul existenței umane d. limitele cunoașterii umane",
      "exercitiul_2": "Delimitarea bine – rău este specifică: a. teoriei adevărului b. eticii c. hermeneuticii d. fenomenologiei",
      "exercitiul_3": "Nu este o problemă de etică aplicată: a. eutanasia b. avortul c. clonarea d. timpul",
      "exercitiul_4": "Limitarea excesivă a libertăţii social-politice este o practică specifică regimului politic: a. democratic b. totalitar c. pluralist d. liberal",
      "exercitiul_5": "Responsabilitatea absolută, corelată problematicii libertăţii, este abordată în mod explicit în opera lui: a. J. P. Sartre b. Imm. Kant c. L. Blaga d. B. Pascal",
      "exercitiul_6": "Printre drepturile pozitive se află dreptul la: a. educaţie b. viaţă c. proprietate d. libertate",
      "exercitiul_7": "Orientarea filosofică care consideră că întreaga cunoaștere își are sursa în experiență este: a. raționalismul b. empirismul c. contractualismul d. etatismul",
      "exercitiul_8": "Tipul de adevăr stabilit pe baza concordanţei între ceea ce se afirmă şi realitate este adevărul: a. coerenţă b. utilitate c. corespondenţă d. universal",
      "exercitiul_9": "Printre teoriile morale se află: a. hedonismul b. etatismul c. absolutismul d. individualismul",
      "exercitiul_10": "Intervenţia statului este considerată necesară mai cu seamă în susţinerea drepturilor: a. negative b. pozitive c. neutre d. naturale"
    },
    "barem": "câte 3 puncte pentru fiecare răspuns corect, astfel: 1-c, 2-b, 3-d, 4-b, 5-a, 6-a, 7-b, 8-c, 9-a, 10-b. 10x3p= 30 puncte"
  },
  "subiectul_2": {
    "subiect": {
      "exercitiul_A": "În coloana din stânga sunt enumerate teorii despre adevăr, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga și cifra corespunzătoare din coloana din dreapta. a. Teoria adevărului manifest b. Teoria adevărului corespondență c. Teoria adevărului coerență d. Teoria pragmatistă a adevărului 1. Consideră că un enunț este adevărat dacă descrie starea de lucruri reală la care se referă, altfel spus, dacă corespunde acesteia. 2. Consideră că o opinie nu este prin ea însăși adevărată, ci doar dacă, aplicată în practică, se dovedește productivă, funcțională, utilă. 3. Teorie care, în virtutea veridicității lui Dumnezeu, consideră că ceea ce ne apare în mod clar și distinct ca fiind adevărul nu poate să nu fie adevărat; altminteri, ar însemna că Dumnezeu ne înșală. 4. Consideră că o opinie este adevărată atunci când ea este concordantă, coerentă, necontradictorie cu sistemul de cunoștințe, considerate adevărate, din care face parte. 5. Teorie care consideră că adevărul este relativ și depinde de un punct de vedere propriu subiectului.",
      "exercitiul_B": "Argumentați, în aproximativ zece rânduri, în favoarea sau împotriva promovării teoriei etatiste, în societatea contemporană.",
      "exercitiul_C": "Construiți un exemplu prin care să evidențiați rolul/importanţa atitudinii critice în procesul de cunoaștere, de apropiere de adevăr și de eliminare a erorii."
    },
    "barem": {
      "exercitiul_A": "câte 4 puncte pentru fiecare asociere corectă, astfel: a-3 b-1 c-4 d-2 4x4p=16 puncte",
      "exercitiul_B": "- argumentarea în favoarea sau împotriva promovării teoriei etatiste, în societatea contemporană 6 puncte - încadrarea în limita de spaţiu precizată 2 puncte",
      "exercitiul_C": "construirea unui exemplu care evidențiază rolul/importanţa atitudinii critice în procesul de cunoaștere, de apropiere de adevăr și de eliminare a erorii 6 puncte"
    }
  },
  "subiectul_3": {
    "subiect": {
      "exercitiul_A": {
        "enunt": "Citiţi, cu atenţie, textul de mai jos: Omul este capturat de un destin creator, într-un sens cu adevărat minunat; omul e în stare pentru acest destin să renunţe – câteodată chiar până la autonimicire la avantajele echilibrului şi bucuriile securităţii. (L. Blaga, Geneza metaforei şi sensul culturii) Răspundeţi următoarelor cerinţe:",
        "subpunctul_1": "Menţionaţi, pe baza textului dat, două caracteristici ale naturii umane.",
        "subpunctul_2": "Evidenţiaţi, în aproximativ o jumătate de pagină, o corelaţie existentă între termenii subiect creator şi sens al existenţei, utilizând termenii menționați în sens filosofic.",
        "subpunctul_3": "Formulaţi un punct de vedere personal referitor la actualitatea perspectivei filosofice prezentată în textul dat."
      },
      "exercitiul_B": {
        "enunt": "Ştiind că, o formă a dreptăţii distributive are drept criteriu meritul:",
        "subpunctul_1": "Argumentaţi, în aproximativ cinci rânduri, în favoarea ideii/tezei filosofice prezentată în enunţ.",
        "subpunctul_2": "Ilustraţi, printr-un exemplu concret, modul în care meritul este aplicat în selectarea candidaţilor la un interviu de angajare pentru un loc de muncă."
      }
    },
    "barem": {
      "exercitiul_A": "1. câte 2 puncte pentru menţionarea, pe baza textului dat, a oricăror două caracteristici ale naturii umane 2x2p= 4 puncte 2. - câte 1 punct pentru utilizarea fiecăruia dintre cei doi termeni daţi în sens filosofic 2x1p= 2 puncte - evidenţierea unei corelaţii existente între termenii daţi 4 puncte - coerenţa textului redactat 2 puncte - încadrarea în limita de spaţiu precizată 2 puncte 3. formularea unui punct de vedere personal referitor la actualitatea perspectivei filosofice prezentată în textul dat 4 puncte",
      "exercitiul_B": "1. - argumentarea în favoarea ideii/tezei filosofice prezentată în enunţ 4 puncte - încadrarea în limita de spaţiu precizată 2 puncte 2. ilustrarea, printr-un exemplu concret, a modului în care meritul este aplicat în selectarea candidaţilor la un interviu de angajare pentru un loc de muncă 6 puncte"
    }
  }
}