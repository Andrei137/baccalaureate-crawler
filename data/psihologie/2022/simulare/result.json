{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Mergi pe stradă și îți vine un miros discret de plăcintă cu mere și scorțișoară, care îți amintește de sărbătorile de iarnă petrecute împreună cu familia; procesul psihic pe baza căruia se declanșează această amintire este: a. voința b. percepția c. senzația d. reprezentarea",
      "exercitiul_2": "Imaginea perceptivă este: a. acțiune directă asupra analizatorilor b. obiectuală c. abstractă d. secundară",
      "exercitiul_3": "Capacitatea de a „re-construi” imaginea în lipsa contactului direct cu obiectul, care permite cunoașterea obiectului în absența lui, dar cu condiția ca el să fi acționat anterior asupra organelor de simț, poartă denumirea de: a. reprezentare b. imaginație c. senzație d. percepție",
      "exercitiul_4": "Trebuința de comunicare, a ființei umane, face parte din categoria: a. trebuințelor primare b. trebuințelor spirituale c. trebuințelor înnăscute d. trebuințelor sociale",
      "exercitiul_5": "Emoțiile pot fi considerate ca fiind: a. trăiri afective de scurtă durată, de intensitate variabilă, care exprimă reacțiile noastre la stările, evenimentele cu care ne confruntăm b. trăiri afective de lungă durată, de intensitate variabilă c. evenimentele cu care ne confruntăm d. reacțiile noastre la stările noastre",
      "exercitiul_6": "Un rol important în declanșarea atenției voluntare revine: a. refluxului de orientare b. mecanismelor verbale c. atenție, deprinderi d. dispoziției",
      "exercitiul_7": "Îți place mult să te plimbi prin parc cu prieteni, dar mâine ai test la chimie; este dificil să optezi între „o pregătire temeinică pentru test” și „un stil de viață relaxant”; te împiedică să dai curs tendinței de relaxare: a. atenția b. reprezentarea c. senzația d. voința",
      "exercitiul_8": "În raport cu percepţia reprezentarea este: a. o imagine primară b. o imagine secundară c. o simplă urmă a percepţiei d. o imagine integrală",
      "exercitiul_9": "Motivația pozitivă este produsă de: a. stimulările premiale (lauda, încurajarea) b. stimuli aversivi c. amenințarea, blamarea d. satisfacere, îndeplinire",
      "exercitiul_10": "Ansamblul proceselor afective (emoții, dispoziții, pasiuni, sentimente) constituie: a. atenția b. senzația c. afectivitatea d. voința"
    },
    "barem": "Câte 3 punte pentru fiecare răspuns corect, astfel: 1-c, 2-b, 3-a, 4-d, 5-a, 6-b, 7-d, 8-b, 9-a, 10-c 10x3=30 puncte"
  },
  "subiectul_2": {
    "subiect": "A. În coloana din stânga sunt enumerate caracteristici/calități ale memoriei, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Caracter mijlocit b. Caracter selectiv c. Caracter inteligibil d. Proces activ 1. Omul reține și reactualizează doar o parte a informațiilor, acelea care prezintă o anumită semnificație pentru om. 2. În procesele memoriei sunt folosiți mediatori care la început pot fi obiecte, iar ulterior cuvântul, gândul sau acțiunea psihică internă joacă rolul de mediatori. 3. Informațiile memorate suportă modificări importante, în timpul păstrării există o dinamică a informațiilor care presupune reorganizarea acestora. 4. Presupune înțelegerea informațiilor și organizarea materialului de memorat după criterii de semnificație. 5. Înregistrarea și reactualizarea informațiilor se realizează prin raportarea și încadrarea în anumite coordonate de spațiu și timp. B. Citiți, cu atenție, textul de mai jos: Limbajul este instrumentul de lucru al gândirii: operațiile gândirii se realizează prin mijloace verbale, structura logică a gândirii are un caracter propozițional. Limbajul și gândirea sunt inseparabile, se susțin și se întemeiază reciproc. Pornind de la textul dat, răspundeți următoarelor cerințe: 1. Menționați două procese/fenomene psihice la care face referire, în mod explicit, textul. 2. Precizați trei caracteristici ale unuia dintre procesele/fenomenele psihice menționate la punctul 1. 3. Construiți un exemplu prin care să ilustrați una din funcțiile limbajului. 4. Argumentaţi, în aproximativ cinci rânduri, faptul că gândirea este procesul psihic de însemnătate centrală.",
    "barem": "A. câte 3 puncte pentru fiecare asociere corectă, astfel: a-2 b-1 c-4 d-3 4x3p=12 puncte B. 1. câte 2 puncte pentru menţionarea oricăror două procese/fenomene psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele psihice menționate la punctul 1. 3x2p=6 puncte 3. construirea unui exemplu care să ilustreze una dintre funcțiile limbajului 4 puncte 4. - argumentarea ideii conform căreia gândirea este procesul psihic de însemnătate centrală 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: Ludovic al XIV-lea, nici paşnic, nici războinic (…) Politicos, statornic în prietenii, neplăcându- i să-şi schimbe nici miniştrii, nici metodele de cârmuire (…) Adeseori a încurcat mărirea adevărată cu cea falsă. N-a ştiut nici să pornească, nici să sfârşească războaiele (…) Respecta formele dreptăţii, politicii şi credinţei şi avea purtări de mare rege. Blând cu servitorii, mărinimos faţă de curteni, lacom în relaţiile cu norodul, îngrijorat faţă cu duşmanii. Despotic în familie, rege la curte, aspru în sfaturile ţării, copil în Consiliul Conştiinţei. Victima a tot ceea ce-i amăgeşte pe regi: miniştrii, femeile, habotnicii. Mereu cârmuitor şi mereu condus; alegând mereu anapoda, îmbiindu-i pe nătărăi, îndurând cu greu pe oamenii înzestraţi, temându-se de inteligenţă. Serios în dragoste şi în ultima lui legătură, slab de mai mare milă. În biruinţele lui nici o ascuţime a minţii. În nenorociri, nici o statornicie. În ceasul morţii, nici pic de curaj. Iubea fala şi religia. Toată viaţa a fost împiedicat să aibă parte şi de una şi de alta (…) De citit nu citea, pasiuni nu avea (…) N-ar fi avut poate nici unul din toate aceste cusururi, dacă ar fi avut o creştere mai îngrijită sau dacă ar fi fost puţin mai deştept. (Montesquieu-Caiete) Pornind de la textul dat, răspundeți următoarelor cerințe: A. Menţionaţi, conform teoriei lui C. G. Jung, tipul temperamental al lui Ludovic al XIV-lea. Precizați, din text, două idei/afirmații prin care să justificați răspunsul dat. B. Considerați că Ludovic al XIV-lea era o persoană naivă, ușor de manipulat de ceilalți? Precizați, prin apel la text, un motiv prin care să susțineți răspunsul dat. C. Textul precizează, cu privire la Ludovic al XIV-lea, faptul că acesta era un rege plin de cusururi. Menționați, pe baza textului dat, două motive care susţin această afirmație. D. Prezentați, în aproximativ o jumătate de pagină, caracterul lui Ludovic al XIV-lea, conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeți afirmația potrivit căreia temperamentul poate fi modificat prin efort de voință.",
    "barem": "A. - menţionarea tipului temperamental al lui Ludovic al XIV-lea, conform teoriei lui C.G. Jung (extrovertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Ludovic al XIV- lea era o persoană ușor influențabilă) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin afirmația că Ludovic al XIV-lea era un rege plin de cusururi 2x3p=6 puncte D. - evidențierea unei trăsături cardinale a caracterului lui Ludovic al XIV-lea 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}