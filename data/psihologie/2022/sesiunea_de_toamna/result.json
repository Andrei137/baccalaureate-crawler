{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Durata unei senzații este determinată de: a. ecoul, rezonanța afectivă în funcție de experiența personală a subiectului b. intensitatea stimulului și de starea subiectului c. specificul stimulului și caracteristicile structurale și funcționale ale analizatorului d. durata prezenței stimulului, dar nu încetează imediat după dispariția acestuia",
      "exercitiul_2": "În timp ce transcrie din caietul colegei sale lecția, Maria observă și dezordinea cărților din dulapul aflat în dreapta biroului său. Acest lucru ilustrează faptul că percepția: a. este o imagine primară b. are caracter contextual c. este imaginea unui obiect concret d. are o funcție ludică",
      "exercitiul_3": "Faptul că reprezentarea, ca imagine mintală secundară, cuprinde în ansamblul ei însușiri concrete și caracteristice, dar schematice ale obiectelor și fenomenelor, evidențiază caracteristica acesteia de a fi: a. obiectuală b. imagine primară c. săracă în conținut d. bogată în conținut",
      "exercitiul_4": "Andreea citește cu interes în fiecare zi poezii scrise de Ana Blandiana, fapt ce relevă că motivația ei este de natură: a. cognitivă și intrinsecă b. extrinsecă și pozitivă c. intrinsecă și afectivă d. afectivă și pozitivă",
      "exercitiul_5": "Proprietatea proceselor afective de a se manifesta fie prin transformări rapide în interiorul aceleiași trăiri, fie prin trecerea de la o stare afectivă la alta se numește: a. mobilitatea b. polaritate c. ambivalență d. expresivitate",
      "exercitiul_6": "Mihai este preocupat să rezolve o situație din viața personală, fiind captivat de diferite amintiri dintr-o anumită perioadă a vieții sale. În acest caz, obiectul atenției sale este: a. exterior b. înlăuntrul său, în sfera subiectiv-mintală c. lipsit de relevanță d. un nivel superior de manifestare a atenției",
      "exercitiul_7": "Mihnea este proaspăt absolvent de liceu și merge să-și depună dosarul în vederea admiterii la Facultatea de Drept, în urma analizei personale și a atitudinii critice, raționale, față de opiniile celor din jur. Făcând trimitere la calitățile voinței, el dă dovadă de: a. promptitudinea luării deciziei b. perseverență c. independență d. fermitate",
      "exercitiul_8": "În ceea ce privește reprezentarea ca proces psihic cognitiv senzorial, nu este adevărat că: a. este o reproducere fidelă a datelor perceptive b. se produce în absența obiectului c. este schematică d. reprezintă un punct de plecare în evoluția gândirii",
      "exercitiul_9": "Când acțiunile unui adolescent sunt determinate de proiecțiile sale în sisteme de imagini și idei care îi ghidează întreaga existență, acest fapt semnalizează prezența unor: a. interese b. convingeri c. motive d. idealuri",
      "exercitiul_10": "Costache Giurgiuveanu, personajul din romanul Enigma Otiliei, era însetat de bani. Deși era foarte bogat, ducea o viață lipsită de lux din cauza avariției, acționând conform principiului: „să muncești, să strângi, asta-i filosofia”. În acest caz identificăm trăirea afectivă numită: a. sentiment moral b. pasiune oarbă c. dispoziție afectivă d. emoție superioară"
    },
    "barem": "câte 3 puncte pentru fiecare răspuns corect, astfel: 1-d, 2-b, 3-c, 4-a, 5-a, 6-b, 7-c, 8-a, 9-d, 10-b. 10x3p=30 puncte"
  },
  "subiectul_2": {
    "subiect": "A În coloana din stânga sunt enumerate funcții ale limbajului, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Funcția dialectică b. Funcția reglatorie c. Funcția simbolic- reprezentativă d. Funcția expresivă 1. Substituirea unor obiecte, fenomene, relații prin formule verbale sau alte semne. 2. Transferarea unui conținut informațional de la o persoană la alta. 3. Determinarea, conducerea conduitei a unei persoane sau a propriului comportament. 4. Manifestarea complexă a unor idei, imagini nu numai prin cuvintele înseși, dar și prin intonație, mimică, pantomimică, gestică. 5. Formularea și rezolvarea contradicțiilor sau a conflictelor problematice. B. Citiți, cu atenție, textul de mai jos: Prin gândire omul cunoaște și înțelege ceea ce este esențial, necesar, general din realitatea existentă sau ceea ce este ipotetic, posibil, dar fundamentat logic, imaginația explorează nelimitat necunoscutul, posibilul, viitorul. Pornind de la textul dat, răspundeți următoarelor cerințe: 1. Menționați două procese psihice la care face referire, în mod explicit, textul. 2. Precizați trei caracteristici ale unuia dintre procesele psihice menționate la punctul 1. 3. Construiți un exemplu prin care să ilustrați una dintre formele memoriei. 4. Argumentaţi, în aproximativ cinci rânduri ideea potrivit căreia gândirea este cea care fundamentează, verifică și evaluează toate rezultatele imaginației.",
    "barem": "A. câte 3 puncte pentru fiecare asociere corectă, astfel: a-5 b-3 c-1 d-4 4x3p=12 puncte B. 1. câte 2 puncte pentru menţionarea oricăror două procese psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele psihice menționate la punctul 1. 3x2p=6 puncte 3. construirea unui exemplu care să ilustreze una dintre formele memoriei (în situația în care candidatul tratează subiectul la nivel teoretic, fără a formula un exemplu, se acordă 1 punct din cele 4 puncte posibile) 4 puncte 4. - argumentarea ideii potrivit căreia gândirea este cea care fundamentează, verifică și evaluează toate rezultatele imaginației: argumentare convingătoare-3p./ argumentare neconvingătoare, superficială-1p. 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: “Trump e un narcisist, îi place să fie în centrul atenției, se hrănește din privirile celorlalți și nu-i pasă că e simpatic sau nu. […] Este clar că Donald Trump bifează din plin la deschiderea către noi experiențe, și probabil, că are scor foarte scăzut la trăsături nevrotice. Nu pare genul depresiv. Cât despre agreabilitate, ce să mai zicem? Mulți spun că este, probabil, cel mai dezagreabil și mai detestat președinte american. Asta cu atât mai mult cu cât prezența lui în opinia publică vine în puternic contrast cu agreabilul Obama, cel iubit de toată lumea, cultivat de staruri pop și adorat de presă. Prin comparație, Donald Trump e un spirit primar, agresiv, dur, de nestăpânit […]. Trump este un vânător de recompense. […] Mânați de circuitul dopaminei din creier, aceste tipare umane caută neobosiți experiențe emoționale cât mai diverse și mai intense. Recompensele pot fi orice: femeile, averea, statutul social. Multitudinea de afaceri lansate din cele mai diverse domenii atestă aceeași nevoie de diversitate. Trump este și un mare gambler, cu un apetit pentru risc pe care nu mulți îl au, o caracteristică tot a celor […] căutători de stimulare. Și, cum știm deja, cine nu riscă nu câștigă. Cu alte cuvinte, Trump se aruncă în orice situație sau context îl tentează și își mărește astfel șansele de a obține ceva. […] Astfel de oameni iau decizii impulsive, de mare risc și nu se lasă influențați. […] Ambiția nemăsurată a acestui om fără îndoială inteligent, e greu de înțeles de către o lume occidentală civilizată, aflată de decenii într-o cultură a discuției, negocierii și compromisului. Următoarea țintă, următorul scop al acestui neobosit Trump sunt o nevoie, o foame de noutate și de mereu altceva. Donald Trump e o bestie competitivă pentru care contează rezultatul, nu participarea. […] Cu astfel de optică a cruzimii, Trump schimbă regulile jocului, aruncă la gunoi ideea de fair-play și își calcă în picioare adversarii. Respectul pentru ceilalți îi este străin, dacă ceilalți nu se ridică la nivelul său. Arogant și autosuficient, a spus într-un post de Twitter că se consideră pe sine «Hemingway în 140 de caractere».” (http://www.psychologies.ro/editorial-iuliana-alexa/donald-trump-schita-de-portret- psihologic-2158794) Pornind de la textul dat, răspundeți următoarelor cerințe: A. Menţionaţi, conform teoriei lui C.G. Jung, tipul temperamental al lui Donald Trump. Precizați, din text, două idei/afirmații prin care să justificați răspunsul dat. B. Considerați că Donald Trump este o persoană arogantă? Precizați, prin apel la text, un motiv prin care să susțineți răspunsul dat. C. Textul precizează, faptul că Donald Trump are un apetit pentru risc pe care nu mulți îl au. Menționați, pe baza textului dat, două motive care susţin această afirmație. D. Prezentați, în aproximativ jumătate de pagină, caracterul lui Donald Trump, conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeţi afirmaţia potrivit căreia se poate vorbi de o valorizare a însușirilor temperamentale.",
    "barem": "A. - menţionarea tipului temperamental al lui Donald Trump, conform teoriei lui C.G.Jung (extrovertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Trump este o persoană arogantă) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin faptul că Donald Trump are un apetit pentru risc pe care nu mulți îl au. 2x3p=6 puncte D. - evidențierea unei trăsături cardinale a caracterului lui Donald Trump 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}