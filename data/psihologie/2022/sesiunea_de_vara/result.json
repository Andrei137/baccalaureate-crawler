{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Starea de emoție ce însoțește zgomotul și culoarea provocate de un foc de artificii în apropiere este un exemplu de: a. tonalitate afectivă b. intensitate c. calitate d. durată",
      "exercitiul_2": "Imaginea perceptivă cuprinde atât însușirile esențiale ale obiectului, cât și pe cele mai puțin importante, de aceea este considerată: a. secundară b. bogată în conținut c. fragmentară d. anticipativă",
      "exercitiul_3": "Posibilitatea de a construi mintal schema unui motor cu ardere internă având toate componentele, reflectă însușirea reprezentării de a fi o imagine: a. primară b. abstractă c. verificabilă d. panoramică",
      "exercitiul_4": "Motivația se definește ca fiind: a. ansamblul stimulilor interni ce determină comportamentul b. ansamblul stimulilor externi ce determină comportamentul c. totalitatea regulilor pe care le urmăm d. totalitatea atitudinilor cu privire la ceilalți",
      "exercitiul_5": "La aflarea rezultatului de la examenul de obținere a permisului de conducere auto, pe fața Ioanei se putea citi bucuria succesului; acesta este un exemplu ce reflectă însușirea proceselor afective numită: a. mobilitate b. expresivitate c. persistență d. polaritate",
      "exercitiul_6": "Capacitatea unui militar de a executa acțiunile necesare demontării unei arme, după mai mult timp de exercițiu, fără un consum nervos mare, este un exemplu de atenție: a. involuntară b. voluntară c. expectativă d. postvoluntară",
      "exercitiul_7": "Pentru a câștiga locul I la o probă de maraton, George a trebuit să-i depășească pe toți ceilalți concurenți. Procesul psihic implicat în finalizarea efortului său este: a. imaginația b. afectivitatea c. memoria d. voința",
      "exercitiul_8": "Procesul prin care se formează imagini primare despre însușirile concrete ale obiectelor și fenomenelor și care cuprind totalitatea informațiilor despre acestea poartă denumirea de: a. senzație b. percepție c. reprezentare d. motivație",
      "exercitiul_9": "Structura motivației ce constă în idei-forță sau idei-valoare foarte puternice ce pot acționa împotriva instinctului de autoconservare, poartă denumirea de: a. trebuințe b. convingeri c. idealuri d. interese",
      "exercitiul_10": "Trăirea pe care o are un jucător de tenis atunci când câștigă un meci important, care are apariție bruscă, intensitate mare și se manifestă zgomotos, este un exemplu de: a. pasiune b. emoție c. afect d. dispoziție afectivă"
    },
    "barem": "câte 3 puncte pentru fiecare răspuns corect, astfel: 1-a, 2-b, 3-d, 4-a, 5-b, 6-d, 7-d, 8-b, 9-b, 10-c. 10x3p=30 puncte"
  },
  "subiectul_2": {
    "subiect": "A. În coloana din stânga sunt enumerate funcții ale limbajului, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra/cifrele corespunzătoare din coloana din dreapta. a. Persuasivă b. Dialectică c. Ludică d. De comunicare 1. Constă în asigurarea transmiterii informației de la o persoană la alta. 2. Constă în inducerea la o altă persoană a unor idei și stări emoționale. 3. Constă în substituirea unor obiecte, fenomene, relații prin formule verbale sau alte semne. 4. Constă în prezentarea de argumente pro și contra unei teze, în cadrul unei dezbateri colective, fiind calea principală prin care teza poate fi elucidată. 5. Presupune asociații verbale de efect, ritmice, ciocniri de sensuri mergând până la construcții artistice. B. Citiți, cu atenție, textul de mai jos: Imaginația se construiește înlăuntrul gândirii, ca o latură absolut necesară a acesteia, iar gândirea se articulează într-o zonă centrală a câmpului imaginativ, ambele mijlocindu-se una pe alta. Pornind de la textul dat, răspundeți următoarelor cerințe: 1. Menționați două procese psihice la care face referire, în mod explicit, textul. 2. Precizați trei caracteristici ale unuia dintre procesele menționate la punctul 1. 3. Construiți un exemplu prin care să ilustrați unul dintre procedeele imaginative. 4. Argumentaţi, în aproximativ cinci rânduri, utilitatea operației algoritmice.",
    "barem": "A. câte 3 puncte pentru fiecare asociere corectă, astfel: a-2 b-4 c-5 d-1 4x3p=12 puncte B. 1. câte 2 puncte pentru menţionarea oricăror două procese psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele menționate la punctul 1 3x2p=6 puncte 3. construirea unui exemplu care să ilustreze unul dintre procedeele imaginative (în situația în care candidatul tratează subiectul la nivel teoretic, fără a formula un exemplu, se acordă 1 punct din cele 4 puncte posibile) 4 puncte 4. - argumentarea utilităţii operației algoritmice: argumentare convingătoare-3p./ argumentare neconvingătoare, superficială-1p. 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: ”Numele complet al soțului lui Robbie era William Victor Terry, dar, nu se știe de ce, i se spunea doar pe numele de familie. Terry era ca o umbră, un bărbat cu aer distins care purta costum și vestă în fiecare zi a săptămânii și care nu scotea aproape niciodată vreun cuvânt. [...] Terry fusese pe vremuri însoțitor de vagon la compania Pullman, pe una dintre cursele de noapte care veneau și plecau din Chicago. Era o ocupație respectabilă, chiar dacă nu și bine plătită, practicată doar de bărbați de culoare în uniforme imaculate care cărau bagaje, serveau la masă și, în general, se ocupau de toate necesitățile din tren, inclusiv de lustruirea pantofilor. Ani de zile după pensionare, Terry a continuat să trăiască într-un formalism plat – îmbrăcat impecabil, serviabil dar distant, fără să se impună vreodată, cel puțin din câte puteam eu să-mi dau seama. Era ca și cum renunțase la o parte din el, ca să poată face față situației. Îl urmăream când tundea gazonul în zilele călduroase din toiul verii, cu pantofi închiși, bretele, pălărie cu bor îngust și mânecile suflecate cu grijă. Se răsfăța cu o singură țigară pe zi și un coktail pe lună, dar nici atunci nu se relaxa cum o făceau părinții noștri după un whisky sau o bere, pe care și le permiteau de câteva ori pe lună. O parte din mine ar fi vrut ca Terry să se destăinuie cuiva, să se elibereze de orice secrete ar fi purtat. Îmi imaginam că știa tot felul de povești interesante despre orașele pe care le vizitase și despre oamenii bogați pe care îi însoțise în trenuri. Dar nu aveam să auzim niciuna dintre acele povești. Nu se știe din ce motiv, nu a povestit niciodată.” (Michelle Obama, Povestea mea) Pornind de la textul dat, răspundeți următoarelor cerințe: A. Menţionați, conform teoriei lui C. G. Jung, tipul temperamental al lui Terry. Precizați, din text, două idei/afirmații prin care să justificați răspunsul dat. B. Considerați că Terry era un om risipitor? Precizați, prin apel la text, un motiv prin care să susțineți răspunsul dat. C. Textul precizează, cu privire la Terry, faptul că acesta era un bărbat cu aer distins. Menționați, pe baza textului dat, două motive care susţin această afirmație. D. Prezentați, în aproximativ o jumătate de pagină, caracterul lui Terry conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeți afirmația potrivit căreia personalitatea poate fi ușor schimbată de evenimente minore.",
    "barem": "A. - menţionarea tipului temperamental al lui Terry, conform teoriei lui C.G. Jung (introvertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Terry nu era un om risipitor) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin afirmația că Terry era un bărbat cu aer distins 2x3p=6 puncte D. - evidențierea unei trăsături cardinale a caracterului lui Terry 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}