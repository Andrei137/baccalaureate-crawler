{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Senzațiile olfactive sunt: a. interoceptive b. exteroceptive c. proprioceptive d. chinestezice",
      "exercitiul_2": "În afirmația ”Ana a fost prezentă la ora de psihologie fiindcă am văzut-o cu ochii mei”, se reliefează însușirea percepției de a fi: a. săracă în conținut b. secundară c. schematică d. obiectuală",
      "exercitiul_3": "Reprezentarea autoturismului pe care l-am admirat cândva la un salon auto este o imagine: a. abstractă b. secundară c. bogată în conținut d. fără legătură cu percepția sa",
      "exercitiul_4": "Nevoia de a vizita o expoziție de artă este o trebuință: a. dobândită b. înnăscută c. aflată la baza piramidei trebuințelor, elaborată de A. Maslow d. a cărei satisfacere asigură integritatea fizică a individului",
      "exercitiul_5": "Andrei își aprecia foarte mult colegul de bancă pentru sinceritatea sa, până când a constatat că acesta își mințea frecvent părinții cu privire la notele obținute la școală. Întrucât aprecierea lui s-a transformat în dispreț, Andrei a dat dovadă de: a. fluctuație patologică a trăirilor afective b. incapacitate de adaptare la mediul social c. mobilitate a trăirilor afective d. expresivitate a trăirilor afective",
      "exercitiul_6": "Forma atenției implicată atunci când reflectăm asupra propriilor gânduri sau sentimente este cea: a. internă b. externă c. involuntară d. postvoluntară",
      "exercitiul_7": "După ce s-a consultat cu părinții, prietenii și consilierul educativ al liceului, Maria a luat decizia de a susține examen de admitere la o facultate cu un număr mare de candidați pe un număr redus de locuri, conștientă de riscuri și de eventualele eșecuri, dând astfel dovadă de: a. perseverență b. tergiversare c. lașitate d. independență",
      "exercitiul_8": "În mod normal, un obiect perceput de mai multe ori, în comparație cu același obiect perceput o singură dată, este reprezentat: a. mai bine b. mai slab c. la fel de bine d. la fel de slab",
      "exercitiul_9": "Călin participă în mod frecvent la activități de voluntariat pentru că îi face plăcere să ajute oamenii, motivația lui fiind: a. extrinsecă b. negativă c. afectivă d. Intrinsecă",
      "exercitiul_10": "Starea de iritare ce poate însoți o maladie pulmonară este un exemplu de: a. sentiment b. emoție c. trăire afectivă de proveniență organică d. ton afectiv al proceselor cognitive"
    },
    "barem": "câte 3 puncte pentru fiecare răspuns corect, astfel: 1-b, 2-d, 3-b, 4-a, 5-c, 6-a, 7-d, 8-a, 9-d, 10-c. 10x3p=30 puncte"
  },
  "subiectul_2": {
    "subiect": "A. În coloana din stânga sunt enumerate forme ale imaginației, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Imaginația reproductivă b. Visul de perspectivă c. Reveria d. Visul din timpul somnului 1. Constă în proiectarea conștientă a drumului propriu de dezvoltare. 2. Constă dintr-o înlănțuire de imagini care apar în starea de somn paradoxal. 3. Formă conștientă de construire mintală a imaginii unor realități existente în prezent sau trecut, care nu pot fi percepute direct. 4. Apare în starea de veghe sau de relaxare și constă într-o evoluție fantezistă a ideilor, dirijate uneori de către subiect. 5. Este cea mai valoroasă formă a imaginației care stă la baza creației autentice. B. Citiți, cu atenție, textul de mai jos: Limbajul este instrumentul de lucru al gândirii: operațiile gândirii se realizează prin mijloace verbale, structura logică a gândirii – raționamentele, judecățile au un caracter propozițional. Pornind de la textul dat, răspundeți următoarelor cerințe: 1. Menționați două procese/fenomene psihice la care face referire, în mod explicit, textul. 2. Precizați trei caracteristici ale unuia dintre procesele/fenomenele psihice menționate la punctul 1. 3. Construiți un exemplu prin care să ilustrați una dintre operațiile gândirii. 4. Argumentaţi, în aproximativ cinci rânduri, faptul că limbajul scris impune reguli mai stricte decât limbajul oral.",
    "barem": "A. câte 3 puncte pentru fiecare asociere corectă, astfel: a-3 b-1 c-4 d-2 4x3p=12 puncte B. 1. câte 2 puncte pentru menţionarea oricăror două procese/fenomene psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele psihice menționate la punctul 1. 3x2p=6 puncte 3. construirea unui exemplu care să ilustreze una dintre operațiile gândirii 4 puncte 4. - argumentarea ideii că limbajul scris impune reguli mai stricte decât limbajul oral 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: „ Conversaţiile lui Carol I se reduceau aproape exclusiv la probleme militare şi politice. Prefera să stea singur, să se plimbe prin pădurile din jurul castelului Peleş, care constituia mândria vieţii lui. (…) Carol I era un om distant, rece, mândru, protocolar, fiind preocupat în permanenţă să asigure prestigiul şi măreţia dinastiei sale. Nu a avut prieteni, nici favoriţi, nici amante. (…) Era meticulos şi exact, în tot ce făcea, căutând să impună colaboratorilor săi acelaşi stil. Punctualitatea lui era proverbială, ca şi cadoul pe care-l făcea multor români: ceasul. (…) Era mic de statură, dar umbla ţanţoș, mereu cu fruntea sus, avea un mers viu de militar. De aceea părea înalt şi dominator. Vorbea tare, de parcă întotdeauna dădea ordine. (…) Viaţa de familie a lui Carol a fost lineară, calculată, fără evenimente imprevizibile. (…) Carol I avea plăcerea de a domina, era avid de putere, pe care nu accepta să o împartă cu altcineva. A interzis soţiei sale să se amestece în politică şi nici măcar pe moştenitorul tronului nu-l informa despre problemele la ordinea zilei şi deciziile pe care urma să le ia. (…) Carol I era adeptul „monarhiei active” şi nu s-a mulţumit să gireze prin semnătura sa deciziile guvernelor şi ale miniştrilor, ci a manifestat spirit de iniţiativă, a venit cu propuneri şi soluţii pentru realizarea cărora a stăruit cu o perseverenţă deosebită. A reuşit să învingă numeroase piedici şi împotriviri, dar nu s-a descurajat, a ştiut să folosească o gamă largă de metode şi mijloace pentru a-şi atinge scopul. (…) A reuşit să se impună în faţa miniştrilor precum un comandant oştirii sale. I. G. Duca relata cum a decurs ceremonia de investire a guvernului liberal, în ianuarie 1914. Regele a apărut îmbrăcat în uniforma militară, iar fiecare ministru a rostit formula jurământului, după care semnau şi se aşezau aliniaţi, în ordinea vechimii.” (Ioan Scurtu, Portrete în paralel: Carol I – Ferdinand, Revista Historia, Anul VII, Nr. 66, iunie 2007) Pornind de la textul dat, răspundeți următoarelor cerințe: A. Menţionaţi, conform teoriei lui C. G. Jung, tipul temperamental al regelui Carol I. Precizați, din text, două idei/afirmații prin care să justificați răspunsul dat. B. Considerați că regele Carol I era o persoană punctuală? Precizați, prin apel la text, un motiv prin care să susțineți răspunsul dat. C. Textul precizează faptul că regele Carol I ”avea plăcerea de a domina”. Menționați, pe baza textului dat, două motive care susţin această afirmație. D. Prezentați, în aproximativ jumătate de pagină, caracterul regelui Carol I, conform teoriei lui G. W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeţi afirmaţia potrivit căreia orice atitudine este o trăsătură de caracter.",
    "barem": "A. - menţionarea tipului temperamental al regelui Carol I, conform teoriei lui C.G.Jung (introvertit) 2 puncte - câte 2 puncte pentru precizarea, din text, a oricăror două idei/ afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Carol I era o persoană punctuală) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin faptul că regele Carol I ”avea plăcerea de a domina” 2x3p=6 puncte D. - evidențierea unei trăsături cardinale a caracterului regelui Carol I 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}