{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Din categoria senzațiilor exteroceptive fac parte: a. senzațiile cutanate b. durerea viscerală c. senzațiile proprioceptive d. senzațiile organice",
      "exercitiul_2": "Percepția unui obiect este o imagine: a. schematică b. săracă în conținut c. primară d. abstractă",
      "exercitiul_3": "Reprezentarea unui obiect: a. este independentă de calitatea percepției acelui obiect b. cuprinde atât însușirile semnificative ale obiectului perceput, cât și pe cele de detaliu c. nu poate fi integrată în gândire și imaginație d. poate fi detașată de contextul în care a avut loc percepția",
      "exercitiul_4": "Trebuințele estetice: a. fac parte din categoria trebuințelor spirituale b. sunt înnăscute c. se află la baza piramidei lui A. Maslow d. fac parte din categoria trebuințelor materiale",
      "exercitiul_5": "Trăirile afective sunt întotdeauna: a. pozitive b. negative c. obiective d. subiective",
      "exercitiul_6": "În cazul persoanelor introvertite este predominantă atenția: a. internă b. externă c. reproductivă d. obiectivă",
      "exercitiul_7": "Procesul psihic de autoreglare a conduitei prin mijloace verbale, de mobilizare a resurselor psihonervoase în vederea depășirii obstacolelor aflate în calea atingerii scopurilor conștient stabilite se numește: a. imaginație b. motivație c. voință d. atenție",
      "exercitiul_8": "Procesul psihic cognitiv-senzorial de reflectare sub forma unor imagini schematice a însușirilor concrete ale obiectelor, în absența acestora, poartă denumirea de: a. gândire b. percepție c. senzație d. reprezentare",
      "exercitiul_9": "Părinții loanei i-au promis acesteia o excursie în străinătate, dacă va încheia anul școlar între primii cinci din clasă. Motivația folosită în acest caz este: a. cognitivă b. negativă c. intrinsecă d. extrinsecă",
      "exercitiul_10": "Ori de câte ori aude sau vede ceva care i se pare amuzant, Ionel râde în hohote, ceea ce arată că acesta are dificultăți în a-și controla: a. afectele b. sentimentele c. pasiunile d. dispozițiile afective"
    },
    "barem": "câte 3 puncte pentru fiecare răspuns corect, astfel: 1-a, 2-c, 3-d, 4-a, 5-d, 6-a, 7-c, 8-d, 9-d, 10-a 10x3p=30 puncte"
  },
  "subiectul_2": {
    "subiect": "A. În coloana din stânga sunt enumerate procedee ale imaginației, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Aglutinarea b. Empatia c. Adaptarea d. Analogia 1. Este o transpunere imaginară în plan perceptiv, intelectiv sau afectiv în situația altcuiva, pentru a-i înțelege mai bine comportamentul. 2. Constă în aplicarea unei idei, a unui element sau a unui principiu funcțional într-o situație nouă. 3. Este întâlnită în crearea unor personaje de basm precum Setilă, Flămânzilă, Uriașul. 4. Este procedeul prin care se creează o nouă structură prin combinarea unor elemente sau părți aparținând unor obiecte diferite. 5. A permis, printre altele, construirea unui model al atomului, pe baza asemănării structurale dintre acesta și un sistem planetar. B. Citiți, cu atenție, textul de mai jos: Problema raportului dintre gândire și limbaj a stârnit numeroase controverse printre cercetători, fără să se ajungă încă la un punct de vedere unitar. Totuși, rezultatele cercetărilor ne permit să afirmăm că gândirea și limbajul sunt interdependente, în strânsă relație. Pornind de la textul dat, răspundeți următoarelor cerințe: 1. Menționați două procese/fenomene psihice la care face referire, în mod explicit, textul. 2. Precizați trei caracteristici ale unuia dintre procesele/fenomenele psihice menționate la punctul 1. 3. Construiți un exemplu prin care să ilustrați una dintre operațiile gândirii. 4. Argumentaţi, în aproximativ cinci rânduri, faptul că limbajul intern este suportul principal al activităţii mintale.",
    "barem": "A. câte 3 puncte pentru fiecare asociere corectă, astfel: a-4 b-1 c-2 d-5 4x3p=12 puncte B. 1. câte 2 puncte pentru menţionarea oricăror două procese/fenomene psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele psihice menționate la punctul 1 3x2p=6 puncte 3. construirea unui exemplu care să ilustreze una dintre operațiile gândirii 4 puncte 4. - argumentarea ideii conform căreia limbajul intern este suportul principal al activităţii mintale 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: ...Enescu iubea singurătatea – retras fiind în sufletul lui; de atunci devenise un fel de fiinţă rară, un suflet minunat. Ceea ce m-a frapat la Enescu - copil, a păstrat artistul, chiar în culmea gloriei sale: o modestie rară. Încă din anii tinereţii, Enescu a avut ceea ce şi azi îl caracterizează: capacitatea de a se distrage mulţimii. Cu o politeţe pentru fiecare din cei care îl înconjurau, Enescu era capabil în acelaşi timp să se concentreze asupra lui, aceasta într-o asemenea măsură că nimeni din exterior nu era capabil să îi tulbure liniştea interioară, era acea îndepărtare pe care o impunea geniul artistic. În felul acesta s-a dezvoltat el, într-o atmosferă în care nu sunt capabile să ajungă nici aplauzele, nici încântarea, nici elogiile. Şi în acele momente, el se îndepărta de lucrurile pământeşti şi ochii săi căpătau o strălucire inspiratoare.(...) Înalt, zdravăn, în depline puteri fizice, Enescu se dovedeşte a fi un sentimental, un individ care trăieşte din impresii, precum cei care există numai pentru frumos. Ca fiecare artist, Enescu are nevoie neîndoios de atmosfera aplauzelor, a sălii de concert încinse de entuziasmul publicului, fiind capabil să aprecieze căldura cu care era răsplătit.(...) (George Enescu - în viziunea reginei Maria a României, în Tribuna - Revista de cultură – serie nouă-anul X- 1-15 octombrie 2011) Pornind de la textul dat, răspundeți următoarelor cerințe: A. Menţionaţi, conform teoriei lui C. G. Jung, tipul temperamental al lui George Enescu. Precizați, din text, două idei/afirmații prin care să justificați răspunsul dat. B. Considerați că George Enescu era o persoană capabilă de concentrarea atenției? Precizați, prin apel la text, un motiv prin care să susțineți răspunsul dat. C. Textul precizează, cu privire la George Enescu, faptul că acesta era de o modestie rară. Menționați, pe baza textului dat, două motive care susţin această afirmație. D. Prezentați, în aproximativ o jumătate de pagină, caracterul lui George Enescu, conform teoriei lui G. W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeți afirmația potrivit căreia caracteristicile personalității sunt însușiri neesențiale și nedefinitorii pentru om.",
    "barem": "A. - menţionarea tipului temperamental al lui George Enescu, conform teoriei lui C. G. Jung (introvertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: George Enescu era o persoană capabilă de concentrarea atenției) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin faptul că George Enescu era de o modestie rară 2x3p=6 puncte D. - evidențierea unei trăsături cardinale a caracterului lui George Enescu 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}