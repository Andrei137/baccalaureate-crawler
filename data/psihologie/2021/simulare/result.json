{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Însușirea senzației determinată de specificul stimulului şi de caracteristicile structurale şi funcţionale ale analizatorului se numește: a. intensitate b. calitate c. tonalitate afectivă d. valoare informațională",
      "exercitiul_2": "Maria privește o rândunică din curtea bunicilor ei. Această imagine perceptivă este: a. secundară b. primară c. lipsită de detalii și amănunte d. bazată pe imaginație",
      "exercitiul_3": "Reprezentarea reconstituie în plan mintal și apoi redă integral și simultan toate informațiile despre obiect. Din acest punct de vedere, ea este o imagine: a. panoramică b. bidimensională c. figurativă d. particulară",
      "exercitiul_4": "Esențial pentru motivație este faptul că aceasta: a. reflectă realitatea în toate dimensiunile ei b. se formează în urma interacțiunii directe cu un stimul c. instigă, impulsionează, declanșează acțiunea d. este rezultatul nevoii de apartenență la un grup",
      "exercitiul_5": "Procesele psihice ce reflectă relațiile dintre subiect și obiect sub formă de trăiri, uneori atitudinale, poartă denumirea de procese: a. relaționale b. motivaționale c. cognitive d. afective",
      "exercitiul_6": "„Trebuie să fiu mai atent!”, își spune un elev, în timpul orei de psihologie. Această mobilizare și concentrare este necesară în atenția: a. voluntară b. involuntară c. postvoluntară d. expresivă",
      "exercitiul_7": "Nu reprezintă o calitate a voinței: a. independența b. promptitudinea c. mobilitatea d. perseverența",
      "exercitiul_8": "Imaginea perceptivă a telefonului aflat în faţa ta, este: a. o imagine primară b. rezultatul imaginației c. o imagine secundară d. un simbol figurativ",
      "exercitiul_9": "Mariei îi place să citească. Pentru ea lectura are la bază nevoia de a ști, de a cunoaște. Acest fapt face referire la motivația: a. pozitivă b. negativă c. cognitivă d. afectivă",
      "exercitiul_10": "Uneori suntem bine dispuși fără să ne dăm seama din ce cauză însă, la o analiză mai atentă, cauza poate fi identificată și chiar amplificată. Această situație ilustrează: a. o emoție superioară b. un afect c. un sentiment d. o dispoziție afectivă"
    },
    "barem": "câte 3 puncte pentru fiecare răspuns corect, astfel: 1-b, 2-b, 3-a, 4-c, 5-d, 6-a, 7-c, 8-a, 9-c, 10-d 10x3p=30 puncte"
  },
  "subiectul_2": {
    "subiect": "A. În coloana din stânga sunt enumerate caracteristici ale gândirii, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Caracterul formal b. Caracterul abstract c. Caracterul mijlocit d. Caracterul finalist 1. Gândirea extrage și utilizează însușiri esențiale și cu un grad ridicat de generalizare. 2. Gândirea este facilitată de experiența perceptivă, de reprezentare, iar toate aceste date sunt stocate în memorie și vehiculate prin intermediul limbajului. 3. Scopul gândirii este, în ultimă instanță, elaborarea unui model mintal, a unor explicații și a unor răspunsuri cu privire la implicațiile, la consecințele situațiilor problematice. 4. Gândirea se ghidează după reguli și norme ale logicii, utilizează judecăți, avansează ipoteze pe care încearcă să le verifice. 5. Reprezintă conexiunea dintre două noţiuni prin care se reflectă un raport determinat între obiecte. B. Citiți, cu atenție, textul de mai jos: Produsele imaginației nu apar de la sine. Combinatorica imaginativă este posibilă datorită relațiilor cu celelalte procese psihice. Atât datele actuale, cât și, mai ales, cele stocate anterior în structurile cognitive, oferă materialul necesar prelucrărilor, restructurărilor, recombinărilor, cu scopul obținerii unor produse noi, limbajul fiind implicat în evocarea informațiilor necesare prelucrării. Pornind de la textul dat, răspundeți următoarelor cerințe: 1. Menționați două procese/fenomene psihice la care face referire, în mod explicit, textul. 2. Precizați trei caracteristici ale unuia dintre procesele/fenomenele psihice menționate la punctul 1. 3. Construiți un exemplu prin care să ilustrați unul dintre procedeele imaginative. 4. Argumentaţi, în aproximativ cinci rânduri, importanţa memoriei pentru viața psihică.",
    "barem": "A. câte 3 puncte pentru fiecare asociere corectă, astfel: a-4 b-1 c-2 d-3 4x3p=12 puncte B. 1. câte 2 puncte pentru menţionarea oricăror două procese/fenomene psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele psihice menționate la punctul 1 3x2p=6 puncte 3. construirea unui exemplu care să ilustreze unul dintre procedeele imaginative 4 puncte 4. - argumentarea importanţei memoriei pentru viața psihică 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: Alex are un ideal de viață și un ideal de om. E puțin parvenit în cultură, dar cu sinceră pasiune. Fiind puțin parvenit, cultura nu e un lucru natural pentru el, un lucru în care trăiești pentru că așa te- ai născut și așa te interesează. El vrea să fie cult. Dacă și-ar da seama de asta, ar fi probabil un fel de Mircea Eliade, poate pe alocuri mai reușit și pe alocuri mult mai mic. Nu-și dă însă seama de asta. El spune: – Nu mă interesează în viață decât un lucru: filozofia, filozofia, filozofia. Altă dată a spus „metafizica“, ceea ce e altceva, dar n-am subliniat ca să nu pornesc o discuție inutilă pe un punct care era lămurit pentru mine. De fapt însă nu-l interesează filozofia; îl interesează să fie filozof ca să ajungă un „om mare“ în această direcție. Idealul lui de om e „filozoful“ într-un anumit sens, așa-zisul filozof pe care nu-l preocupă altceva decât creația în direcția asta și pentru care tot restul lucrurilor ce se pot trăi în viață e subordonat și nesemnificativ. Și în realitate el nu e nici filozof și nici indiferent la viață. Îi place confortul, e puțin snob, îi place sportul, mondenitatea și, mai mult decât toate, femeile. Cât despre filozofie… Am constatat cu ocazia asta – o dată în plus – că nu înveți să fii filozof așa cum nu înveți să fii creștin.(...) Inutil trece prin toată istoria filozofiei cu pasiune și încăpățânare. Are să ajungă cel mult – în cel mai fericit caz – un om foarte cult în materie. Dar filozof nu va fi niciodată, pentru simplul fapt că n- are spirit filozofic și nici măcar un bun și interesant comentator nu va ajunge, pentru că n-are spirit critic și obiectivitate. Pe el nu-l interesează cercetarea filozofică, pentru că aceste probleme îl neliniștesc, pentru că are nevoie de răspuns la toate întrebările existenței. El nu citește filozofie ca să vadă felul cum dezleagă fiecare aceste probleme, ca să vadă dacă răspunsul lor îl satisface și dacă nu, de ce? Pe el nu-l mistuie setea de cunoaștere. El vrea să fie filozof pentru a epata lumea, pentru a-și ului semenii. Și ca să îi uluiască mai ușor, vrea să creeze o filozofie proprie (prea bine nu se pricepe din gura lui ce înțelege prin asta). (Jeni Acterian, Jurnalul unei fete greu de mulțumit) Pornind de la textul dat, răspundeți următoarelor cerințe: A. Menţionaţi, conform teoriei lui C. G. Jung, tipul temperamental al lui Alex. Precizați, din text, două idei/afirmații prin care să justificați răspunsul dat. B. Considerați că Alex era o persoană care dorea să impresioneze pe ceilalți? Precizați, prin apel la text, un motiv prin care să susțineți răspunsul dat. C. Textul precizează, cu privire la Alex, faptul că acesta nu era interesat de cercetarea filozofică. Menționați, pe baza textului dat, două motive care susţin această afirmație. D. Prezentați, în aproximativ o jumătate de pagină, caracterul lui Alex, conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeți afirmația potrivit căreia caracterul reprezintă latura înnăscută a personalității.",
    "barem": "A. - menţionarea tipului temperamental al lui Alex, conform teoriei lui C.G. Jung (extravertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Alex era o persoană care dorea să impresioneze pe ceilalți) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin afirmația conform căreia Alex nu era interesat de cercetarea filozofică 2x3p=6 puncte D. - evidențierea unei trăsături cardinale a caracterului lui Alex 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}