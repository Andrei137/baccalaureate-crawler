{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "În mod normal, atunci când intensitatea unui stimul crește, intensitatea senzației produsă de acesta: a. scade b. crește c. nu se modifică d. poate să crească sau să scadă, în funcție de preferințele subiectului",
      "exercitiul_2": "Imaginea perceptivă este întotdeauna: a. săracă în conținut b. a unui obiect anume c. secundară d. detașată de contextul spațio-temporal",
      "exercitiul_3": "Însușirile redate de reprezentarea unui copac sunt: a. concrete b. primare c. bogate în conținut d. nesemnificative",
      "exercitiul_4": "Nevoia de a viziona un spectacol de teatru este o trebuință: a. secundară (dobândită) b. primară (înnăscută) c. materială d. aflată la baza piramidei lui A. Maslow",
      "exercitiul_5": "Sentimentele care reflectă atitudinea unei persoane față de bine sau rău fac parte din categoria sentimentelor: a. estetice b. intelectuale c. sociale d. morale",
      "exercitiul_6": "Atunci când îi spunem unei persoane că trebuie să se concentreze mai mult avem în vedere atenția: a. involuntară b. voluntară c. postvoluntară d. expresivă",
      "exercitiul_7": "Pictorul Van Gogh a vândut un singur tablou în timpul vieții, și acesta, surorii sale, la un preț de nimic. Acest fapt nu l-a oprit să picteze peste 800 de tablouri, în cariera sa. Comportamentul lui Van Gogh ilustrează calitatea voinței numită: a. tergiversare b. perseverență c. sugestibilitate d. calm",
      "exercitiul_8": "Procesul prin care se formează imagini primare, ce cuprind totalitatea informațiilor despre însușirile concrete ale obiectelor, este: a. senzația b. motivația c. reprezentarea d. percepția",
      "exercitiul_9": "Atunci când practicarea un sport este determinată de posibilitatea obținerii unor câștiguri materiale substanțiale este vorba despre motivația: a. negativă b. intrinsecă c. extrinsecă d. cognitivă",
      "exercitiul_10": "Capacitatea trăirilor afective de a se păstra chiar și în lipsa stimulului care le-a generat se numește: a. expresivitate b. convertibilitate c. persistență d. polaritate"
    },
    "barem": "câte 3 puncte pentru fiecare răspuns corect, astfel: 1-b, 2-b, 3-a, 4-a, 5-d, 6-b, 7-b, 8-d, 9-c, 10-c 10x3p=30 puncte"
  },
  "subiectul_2": {
    "subiect": "A. În coloana din stânga sunt enumerate forme ale imaginației, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Visul din timpul somnului b. Reveria c. Imaginația reproductivă d. Imaginația creatoare 1. Constă în proiectarea conștientă și voluntară a drumului propriu de dezvoltare, în acord cu posibilitățile personale și cu cerințele sociale. 2. Prin intermediul ei, de-a lungul timpului, au fost realizate invenţii de prim rang care au schimbat în mod fundamental viaţa oamenilor. 3. Constă în construirea mintală a imaginii unor realități care nu pot fi percepute direct și au corespondent în experiența anterioară. 4. Este o stare de detașare față de realitate, privind îndeplinirea fictivă a dorințelor, reducând astfel tensiunea psihică internă generată de acestea. 5. Alături de reverie, este o formă involuntară a imaginației. B. Citiți, cu atenție, textul de mai jos: Memoria reprezintă, în raport cu gândirea, o sursă permanentă de informații şi depozitul în care sunt păstrate produsele gândirii. Pornind de la textul dat, răspundeți următoarelor cerințe: 1. Menționați două procese/fenomene psihice la care face referire, în mod explicit, textul. 2. Precizați trei caracteristici ale unuia dintre procesele/fenomenele psihice menționate la punctul 1. 3. Construiți un exemplu prin care să ilustrați folosirea strategiei euristice în rezolvarea unei probleme. 4. Argumentaţi, în aproximativ cinci rânduri, ideea conform căreia limbajul este instrumentul de lucru al gândirii.",
    "barem": "A. câte 3 puncte pentru fiecare asociere corectă, astfel: a-5 b-4 c-3 d-2 4x3p=12 puncte B. 1. câte 2 puncte pentru menţionarea oricăror două procese/fenomene psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele psihice menționate la punctul 1 3x2p=6 puncte 3. construirea unui exemplu care să ilustreze folosirea strategiei euristice în rezolvarea unei probleme 4 puncte 4. - argumentarea ideii conform căreia limbajul este instrumentul de lucru al gândirii 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: Bonaparte nu împlinise încă zece ani când a intrat pe poarta școlii de la Brienne. Redăm, rezumativ, după Arthur Dourliac, scena petrecută în momentul în care micul insular întâlnește primul său coleg: ̶ Numele Dvs.? întreabă el politicos. ̶ Raoul de Montlaur, dar al Dvs.? Făcând un efort pentru a atenua accentul corsican, răspunde: ̶ Napoleon de Bonaparte. La auzul acestui nume atât de sonor și atât de puțin francez, hohote de râs izbucnesc în rândurile colegilor și strigăte repetate: ”pai în nas”, ”pai în nas”! Micul corsican roșește, privirea i se întunecă și din ochi îi scapără un vag reflex de vendetă. [...] În mijlocul acestei lumi, indiferentă când nu-i este ostilă, el nu este susținut decât de ambiția și voința sa excepțională, de nădejdea că atunci când își va pune pe umăr epoleții de ofițer, toate aceste suferințe morale se vor sfârși. [...] În evocarea acestei epoci, amintirile lui Bourrienne, [...] par cele mai verosimile: ”s-a vorbit de copilăria lui cu o ridicolă exagerare. A fost descris în culorile cele mai negre, pentru a putea fi prezentat mai târziu ca un monstru. Adevărul este că era un copil obișnuit, cu un caracter ferm, sumbru, sever, solitar și, în general, dezagreabil. Deși intra uneori în conflict cu colegii săi, el nu-i reclama niciodată superiorilor, iar când îi venea rândul să-i supravegheze, prefera să intre la închisoare decât să-i denunțe pe cei care se făceau vinovați de vreo abatere”. Întregite cu amănuntele pe care ni le dă maiorul Henry Lachouque, avem o imagine foarte apropiată de realitate a lui Bonaparte din epoca de la Brienne: ”tăcut, iubind singurătatea și meditația, violent, mândru, indisciplinat, el nu era iubit nici de profesori, nici de colegi”. Prin caracterul lui ferm, prin aplicația la matematici și geometrie, discipline la care era primul în clasă, el s-a impus profesorilor și colegilor. Nimeni nu mai are curajul să-l provoace, să-l ironizeze, porecla ”pai în nas” nu se mai aude, mulți îi caută prietenia, însă puțini o obțin, Gaudin și Nansouty au acest privilegiu. (Gheorghe Eminescu, Napoleon Bonaparte) Pornind de la textul dat, răspundeți următoarelor cerințe: A. Menţionaţi, conform teoriei lui C. G. Jung, tipul temperamental al lui Napoleon Bonaparte. Precizați, din text, două idei/afirmații prin care să justificați răspunsul dat. B. Considerați că Napoleon Bonaparte era o persoană cu o voință slabă? Precizați, prin apel la text, un motiv prin care să susțineți răspunsul dat. C. Textul precizează, cu privire la Napoleon Bonaparte, faptul că nu era iubit nici de profesori, nici de colegi. Menționați, pe baza textului dat, două motive care susţin această afirmație. D. Prezentați, în aproximativ o jumătate de pagină, caracterul lui Napoleon Bonaparte, conform teoriei lui G. W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeți afirmația potrivit căreia trăsăturile temperamentale pot fi schimbate radical prin educație.",
    "barem": "A. - menţionarea tipului temperamental al lui Napoleon Bonaparte, conform teoriei lui C. G. Jung (introvertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Napoleon Bonaparte nu era o persoană cu o voință slabă) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin afirmația potrivit căreia Napoleon Bonaparte nu era iubit nici de profesori, nici de colegi 2x3p=6 puncte D. - evidențierea unei trăsături cardinale a caracterului lui Napoleon Bonaparte 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}