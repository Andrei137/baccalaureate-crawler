{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Calitatea senzației care exprimă gradul de pregnanță și încărcătura ei energetică este: a. tonalitatea afectivă b. durata c. modalitatea d. intensitatea",
      "exercitiul_2": "Imaginea perceptivă este: a. simplă și primară b. schematică c. bogată în conținut d. secundară",
      "exercitiul_3": "Reprezentarea este considerată un simbol generalizat deoarece: a. reflectă însușiri concrete, intuitive ale stimulilor b. se produce numai prin acțiunea directă a stimulilor asupra organelor de simț c. redă cu fidelitate totalitatea însușirilor unui obiect d. poate înlocui în plan mental o clasă de obiecte, ale cărei însușiri caracteristice le redă",
      "exercitiul_4": "Una dintre funcțiile motivației este: a. funcția simbolic-reprezentativă b. funcția de direcționare a acțiunii c. funcția expresivă d. funcția de detensionare nervoasă",
      "exercitiul_5": "Trăirile afective foarte intense, stabile, de lungă durată, care antrenează întreaga personalitate a individului sunt: a. afectele b. pasiunile c. dispozițiile afective d. emoțiile",
      "exercitiul_6": "Nu reprezintă o însușire a atenției: a. polaritatea b. concentrarea c. volumul d. distributivitatea",
      "exercitiul_7": "Mobilizarea resurselor fizice, intelectuale și emoționale trăită ca o stare de încordare, reprezintă: a. distributivitatea atenției b. efortul voluntar c. rezistența internă resimțită în desfășurarea unei activități d. flexibilitatea gândirii",
      "exercitiul_8": "Faptul că factorii de personalitate se pot restructura și perfecționa sub acțiunea condițiilor de mediu ilustrează caracterul lor: a. integrator b. plastic c. rigid d. general",
      "exercitiul_9": "Din punctul de vedere al formelor motivației, plăcerea de a studia psihologia ilustrează motivația: a. extrinsecă b. premială c. intrinsecă d. negativă",
      "exercitiul_10": "Sentimentele care apar pe baza perceperii frumosului, fie că este vorba de artă, de natură sau de acțiunile omului, fac parte din categoria sentimentelor: a. sociale b. intelectuale c. morale d. estetice"
    },
    "barem": "câte 3 puncte pentru fiecare răspuns corect, astfel: 1-d, 2-c, 3-d, 4-b, 5-b, 6-a, 7-b, 8-b, 9-c, 10-d 10x3p=30 puncte"
  },
  "subiectul_2": {
    "subiect": "A. În coloana din stânga sunt enumerate forme ale memorării, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Memorarea mecanică b. Memorarea logică c. Memorarea involuntară d. Memorarea voluntară 1. Presupune prezenţa atât a scopului cât şi a efortului voluntar. 2. Se bazează pe înţelegere, pe utilizarea operaţiilor gândirii, asigură realizarea unei învăţări autentice. 3. Are un caracter nesistematic, producându-se fără intenţie. 4. Presupune înlăturarea treptată, graduală a anumitor informaţii ce contribuie la echilibrarea sistemului cognitiv al individului. 5. Implică simpla repetare a materialului, este formală, se memorează forma verbală, fără a înţelege conţinutul. B. Citiți, cu atenție, textul de mai jos: Combinarea de idei şi imagini caracteristică imaginaţiei reproductive se realizează sub influenţa unor indicaţii concrete, a unor schiţe sau, cel mai frecvent, a indicaţiilor şi descrierilor verbale. Pornind de la textul dat, răspundeți următoarelor cerințe: 1. Menționați două procese/fenomene psihice la care face referire textul dat. 2. Precizați trei caracteristici ale unuia dintre procesele/fenomenele psihice menționate la punctul 1. 3. Construiți un exemplu prin care să ilustrați una dintre funcţiile limbajului. 4. Argumentaţi, în aproximativ cinci rânduri, utilitatea visului de perspectivă.",
    "barem": "A. câte 3 puncte pentru fiecare asociere corectă, astfel: a-5 b-2 c-3 d-1 4x3p=12 puncte B. 1. câte 2 puncte pentru menţionarea oricăror două procese/fenomene psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele menționate la punctul 1 3x2p=6 puncte 3. construirea unui exemplu care să ilustreze una dintre funcţiile limbajului 4 puncte 4. - argumentarea utilităţii visului de perspectivă 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: N. Steinhardt mă da literalmente gata cu nemaipomenita lui capacitate de informaţie. Ştie tot, e la curent cu tot: microfizică, cibernetică, biologie, psihanaliză, artă abstractă, artă concretă, noul roman, mai ştiu eu ce. Nu pot pricepe când are timp şi de unde face rost. Curiozitatea lui intelectuală, febrilitatea lui, neastâmpărul lui, sunt ameţitoare. Citeşte cu o rapiditate electronică şi reţine totul temeinic. (…) E de o vitalitate neînchipuită. Cu toate astea sănătatea lui e şubredă, ţine o dietă nemaipomenit de severă, o ţine cu habotnicie. (…) E mereu internat, ba pentru operaţie, ba pentru analize, ba pentru tratament. (…) Dar eu zic că aceste migraţiuni spitaliceşti sunt încă o probă a vitalităţii lui fără pereche. Presupun o tenacitate, un optimism, o încredere ce nu dezarmează. (…) Sunt şi o dovadă de conştiinciozitate. Şi, poate, şi una din formele sociabilităţii. Şi mai cred că nu ar fi suportabile fără o rezervă solidă de bună dispoziţie (şi în definitiv de răbdare, în ciuda agitaţiei lui). (…) Cunoaşte imens de multă lume (făceam adineauri aluzie la sociabilitatea lui), trimite cărţi poştale, ilustrate, felicitări, întreţine legături epistolare, nu uită aniversările, nu omite parastasele. (…) Face servicii, intervine, solicită pentru alţii, rareori ratează o expoziţie, o conferinţă, un concert. Nu stă locului; ca şi Alioşa Karamazov, face într-o singură zi atâtea vizite cât nu face altul într-o săptămână. (Alexandru Paleologu, Alchimia existenţei) Pornind de la textul dat, răspundeți următoarelor cerințe: A. Menţionaţi, conform teoriei lui C. G. Jung, tipul temperamental al lui Steinhardt. Precizați, din text, două idei/afirmații prin care să justificați răspunsul dat. B. Considerați că Steinhardt era o persoană ignorantă? Precizați, prin apel la text, un motiv prin care să susțineți răspunsul dat. C. Textul precizează faptul că Steinhardt e de o vitalitate neînchipuită. Menționați două motive care susţin acest fapt. D. Prezentați, în aproximativ o jumătate de pagină, caracterul lui N. Steinhardt, conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeţi afirmaţia potrivit căreia temperamentul este un ansamblu de atitudini şi valori.",
    "barem": "A. - menţionarea tipului temperamental al lui Steinhardt, conform teoriei lui C. G. Jung (extravertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Steinhardt nu era o persoană ignorantă) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin faptul că Steinhardt e de o vitalitate neînchipuită 2x3p=6 puncte D. - evidențierea unei trăsături cardinale a caracterului lui Steinhardt 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}