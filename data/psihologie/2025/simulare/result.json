{
  "subiectul_1": {
    "subiect": {
      "enunt": "Pentru fiecare dintre următorii itemi, scrieți, pe foaia de examen, doar cifra corespunzătoare și notați în dreptul ei doar litera asociată răspunsului corect. Este corectă o singură variantă de răspuns.",
      "exercitiul_1": "Spre deosebire de percepții, senzațiile semnalizează însușiri: a. concrete ale obiectelor c. izolate ale obiectelor b. integrale ale obiectelor d. abstracte ale obiectelor",
      "exercitiul_2": "Deoarece se produce în condițiile acțiunii directe a stimulilor asupra analizatorilor, putem afirma despre percepție că este o imagine: a. bogată în conținut c. relaționată cu contextul b. primară d. secundară",
      "exercitiul_3": "Reprezentarea reconstituie în plan mental și apoi redă integral și simultan toate informațiile despre un obiect. De aceea o considerăm o imagine: a. empirică c. simplă b. senzorială d. panoramică",
      "exercitiul_4": "Procesul psihic care desemnează un ansamblu de stimuli sau factori dinamici interni (trebuințe, interese, convingeri etc.) și care determină și orientează conduita este considerat a fi: a. afectivitatea c. voința b. atenția d. motivația",
      "exercitiul_5": "Modificările expresive la care participă elementele mobile ale feței (de exemplu, deschiderea ochilor, mișcarea buzelor, direcția privirii, poziția sprâncenelor etc.) și prin care putem exterioriza anumite trăiri afective poartă numele de: a. mimică c. pantomimică b. modificări de natură vegetativă d. modificări de natură organică",
      "exercitiul_6": "Forma atenției care se manifestă prin focalizarea asupra unui obiect, fenomen, activitate etc., în mod nedirijat de către conștiință, fiind realizată de la sine, fără consum de energie psihonervoasă și care are la bază mecanismul reflexului înnăscut de orientare este considerată a fi : a. atenția intelectuală c. atenția involuntară b. atenția voluntară d. atenția postvoluntară",
      "exercitiul_7": "Însușire negativă a voinței, tergiversarea se manifestă ca oscilații îndelungate și nejustificate între motive, scopuri, mijloace etc., cu amânarea luării deciziei. Opusul ei este considerată a fi: a. promptitudinea c. fermitatea b. perseverența d. inițiativa",
      "exercitiul_8": "Nivelul suprem al creativității, în care originalitatea este atât de ridicată încât determină modificări revoluționare ale unui domeniu, desemnează tipul de creativitate: a. inovativă b. expresivă c. inventivă d. emergentă",
      "exercitiul_9": "Trebuințele secundare: a. sunt înnăscute c. se formează în decursul vieții b. asigură integritatea fizică a organismului d. sunt comune omului și animalelor",
      "exercitiul_10": "Sunt înnăscute, spontane, slab organizate, instinctive și tind să scape controlului conștient următoarele procese afective: a. complexe b. primare c. secundare d. superioare"
    },
    "barem": "câte 3 puncte pentru fiecare dintre cele zece răspunsuri corecte, astfel: 1-c, 2-b, 3-d, 4-d, 5-a, 6-c, 7-a, 8-d, 9-c, 10-b 10x3p=30 puncte"
  },
  "subiectul_2": {
    "subiect": "Se dă următorul text: Sistemul psihic uman presupune antrenarea tuturor componentelor sale în realizarea procesului complex de integrare în mediu. Solicitările multiple și variate la care este supus psihicul uman mobilizează permanent experiența sa anterioară, dar și obligă la găsirea de noi soluții. Astfel, memoria și imaginația sunt două dintre componentele sistemului psihic uman care interacționează și pot fi analizate împreună, fără însă a neglija racordarea lor la toate celelalte elemente ale sistemului. a) Precizați înțelesul a două procese/fenomene psihice la care se face referire în text. b) Menționați trei caracteristici ale unuia dintre procesele/fenomenele psihice din text și precizate la subpunctul a). c) Explicaţi, în aproximativ o pagină, modul specific în care interacţionează procesele/fenomenele psihice vizate de text și precizate la subpunctul a), utilizând termenii în sensul specific psihologiei. d) Ilustrați, printr-un exemplu concret, unul dintre procedeele imaginative. e) Argumentaţi un punct de vedere personal referitor la caracterul absolut necesar al memoriei.",
    "barem": "a) – câte 1 punct pentru menționarea oricăror două procese/fenomene psihice la care face referire textul 2x1p=2 puncte – câte 2 puncte pentruprecizarea înțelesului fiecărui concept menţionat 2x2p=4 puncte b) câte 2 puncte pentru menționarea oricăror trei caracteristici ale unuia dintre procesele/ fenomenele psihice menționate la subpunctul a) 3x2p=6 puncte c) explicarea cerută: explicare adecvată cu încadrarea în limita de spaţiu precizată (± un sfert de pagină – 8p./ explicare adecvată fără încadrarea în limita de spaţiu precizată – 6p. /explicare superficială,neconvingătoare– 3p. 8 puncte d) ilustrareacerută:scriereaoricăruiexempluconcret,adecvat– 4p./scriereauneiexplicațiicorecte, dar la nivel teoretic,fără aformula însă un exemplu concret – 2p. 4 puncte e) argumentarea punctului de vedere cerut: argumentare convingătoare – 6p./ argumentare neconvingătoare, superficială – 2p. 6 puncte"
  },
  "subiectul_3": {
    "subiect": "Citiți, cu atenție, următorul text: „Astăzi ar fi foarte greu să găsești pe cineva care să nu fi auzit vorbindu-se despre Sigmund Freud. Fie cu privire la lumea viselor, fie a inconștientului, numele lui este un reper obligatoriu atât pentru profanul în probleme filosofice, cât și pentru erudit (...). Multe dintre fotografiile rămase de la Freud ne înfățișează un bărbat cu barbă deasă, în general căruntă, și cu ochi pătrunzători, de multe ori încadrați de ochelari rotunzi. Aproape întotdeauna îl vedem cu fața încruntată. Această purtare severă ne-ar putea duce cu gândul la un intelectual arogant, înfumurat și dogmatic. Nimic mai departe de realitate. Sigmund Freud era o persoană amabilă, neafectată și deloc îngâmfată. Din contră, foarte adesea spunea că nu prea e dotat cu capacități intelectuale! Înconjurat de apropiați, Freud se arăta întotdeauna jovial și își etala simțul umorului. Sigur că, în apărarea ideilor lui, era tenace, chiar încăpățânat, dar în niciun caz dogmatic sau intransigent. De aceea, firea lui tolerantă și marea lui dragoste de adevăr l-au făcut să fie îndrăgit de prieteni și de mulți dintre colaboratorii lui (...). În ceea ce privește raporturile personale, Freud a fost întotdeauna foarte discret. Totuși, se păstrează mare parte a corespondenței lui cu Martha, din timpul celor patru ani de logodnă, cea care a devenit soția psihanalistului austriac, cu care a avut șase copii. Această scrisoare surprinzătoare, de exemplu, ne dezvăluie caracterul fermecător de candid și în același timp voit sincer al lui Freud: „Știu că nu ești frumoasă în sensul pe care l-ar da un pictor sau un sculptor acestui cuvânt. Dacă insiști pe o precizare riguroasă a sensului cuvintelor, atunci mă voi vedea nevoit să admit că nu ești frumoasă. Totuși, nu te-am lingușit niciodată cu vorbele mele. Eu nu știu să măgulesc, chiar dacă, da, pot greși. Ceea ce voiam să fac să se înțeleagă este până în ce punct farmecul ființei tale se exprimă în chipul și în trupul tău, până în ce punct aspectul tău arată cât ești de dulce, de generoasă și de echilibrată. În ceea ce mă privește, am fost întotdeauna mai curând insensibil la frumusețea formală” (...). Originalitatea și curajul teoriilor lui Freud, precum și constanța sa personală, rigoarea și marea lui onestitate intelectuală, fac din el un om de știință și un intelectual demn de admirație. Prin urmare, e ușor de imaginat că Sigmund Freud și rezultatele în domeniul psihanalizei vor continua să fascineze generațiile viitoare”. (Marc Pepiol Marti, Freud. Călătorie în adâncurile eului, Editura Litera, București, 2020) 1. Menţionați, conform teoriei lui C. G. Jung, tipul temperamental al lui Freud. Precizați, din text, două idei/afirmații prin care să justificați răspunsul dat. Puntajul se acordă pentru: a. menţionarea tipului temperamental al lui Freud, conform teoriei lui C.G. Jung b. precizarea, din text, a oricăror două idei/afirmații prin care se justifică răspunsul dat 2. Considerați că Freud este o persoană modestă? Precizați, prin apel la text, un motiv prin care să susțineți răspunsul dat. 3. Textul precizează, cu privire la Freud, faptul că scrisoarea către Martha ne dezvăluie caracterul fermecător de candid și în același timp voit sincer al lui Freud. Menționați, pe baza textului dat, două motive care susţin această afirmație. 4. Prezentați, în aproximativ o jumătate de pagină, caracterul lui Freud conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. Punctajul se acordă pentru: a. evidențierea unei trăsături cardinale a caracterului lui Freud b. evidențierea oricăror două trăsături principale ale caracterului lui Freud c. coerența prezentării 1 punct d. încadrarea în limita de spaţiu precizată 1 punct 5. Argumentați ideea potrivit căreia omul nu se naște cu personalitate, ci devine personalitate.",
    "barem": "1. a. menţionarea tipului temperamental al lui Freud, conform teoriei lui C.G. Jung (extravertit) 2 puncte b. câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte 2. - menționarea unui răspuns în concordanță cu informațiile din text (de exemplu: Freud este o persoanămodestă) 1 punct - precizarea, prin apel la text, aunuimotivprin care se susține răspunsul dat 3 puncte 3. câte 3 puncte pentru menționarea, pe baza textului dat, a oricăror două motive care susţin afirmația că scrisoareacătreMartha nedezvăluie caracterulfermecător decandidșiîn același timp voit sincer al lui Freud 2x3p=6 puncte 4. a. evidențierea uneitrăsăturicardinale a caracterului lui Freud 2 puncte b. câte 2 puncte pentru evidențierea oricăror două trăsături principale 2x2p=4 puncte c. coerența prezentării 1 punct d. încadrarea în limitade spaţiu precizată (1/2pagină ± 1rând) 1 punct 5. argumentarea ideii formulate: argumentare convingătoare, cu respectarea caracterului formal al construirii argumentării (premisă, conectori logici, concluzie)– 6p./ argumentare neconvingătoare, superficială – 2p. 6 puncte"
  }
}