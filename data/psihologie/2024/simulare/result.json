{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Senzaţia este procesul psihic elementar care redă însuşirile obiectelor: a. în totalitate b. în imagini separate c. în imagini bogate d. în imagini unitare",
      "exercitiul_2": "Faptul că imaginea perceptivă cuprinde pe lângă însușirile esențiale ale obiectului și pe cele de detaliu, înseamnă că ea este: a. secundară b. bogată în conținut c. fragmentară d. săracă în conținut",
      "exercitiul_3": "Imaginea motorului cu aprindere prin scânteie, în procesul reprezentării, se formează: a. față în față cu obiectul c. prin explorare primară b. aici şi acum d. în absenţa obiectului",
      "exercitiul_4": "Manuscrisul primei cărți din seria Harry Potter a fost respins de 12 editori înainte ca Bloomsbury să o publice. Cu privire la acest aspect autoarea, Joanne K. Rowling, spunea: „Eșecul nu este nimic altceva decât o lecție. Dacă m-aș fi oprit din a scrie, astăzi nu mai eram unde sunt.” Situația prezentată mai sus este un exemplu de: a. curaj c. calmitate b. independență d. perseverență",
      "exercitiul_5": "Convertirea frecventă și nemotivată a stărilor afective, pozitive și negative, unele în altele indică: a. o maturizare afectivă a individului c. o instabilitate afectivă a individului b. o stabilitate afectivă a individului d. un echilibru afectiv al individului",
      "exercitiul_6": "Când atenția se manifestă în plan subiectiv, aceasta este receptată ca fiind: a. o stare de relaxare rezultată din selectarea energiei psiho-nervoase b. o stare de încordare rezultată din concentrarea energiei psiho-nervoase c. o stare de relaxare rezultată din stabilitatea energiei psiho-nervoase d. o stare de relaxare rezultată din mobilitatea energiei psiho-nervoase",
      "exercitiul_7": "Din punctul de vedere al proceselor psihice reglatorii, în vederea depășirii unui obstacol, omul își mobilizează: a. percepția b. efortul mnemotehnic c. efortul fizic d. efortul voluntar",
      "exercitiul_8": "Teoria relativității a lui Einstein a revoluționat întregul domeniu de cunoaștere, în fizică. Acesta este un exemplu edificator pentru nivelul de creativitate: a. inovativă b. inventivă c. emergentă d. productivă",
      "exercitiul_9": "Alex învață la filosofie pentru că îl interesează și îl pasionează. Acest exemplu evidențiază prezența: a. motivației cognitive c. motivației pozitive b. motivației negative d. motivației moral-spirituale",
      "exercitiul_10": "Anita simte tristețe atunci când bunica ei se îmbolnăvește. Acest exemplu ilustrează: a. o dispoziție afectivă b. o pasiune c. o emoție curentă d. o emoție superioară"
    },
    "barem": "-câte 3 puncte pentru fiecare răspuns corect, astfel: 1-b, 2-b, 3-d, 4-d, 5-c, 6-b, 7-d, 8-c, 9-a, 10-c 10x3p=30 puncte"
  },
  "subiectul_2": {
    "subiect": "Se dă următorul text: Locul central al imaginației în manifestarea personalității poate fi îndeplinit numai în condițiile unei strânse legături cu gândirea care-i susține, verifică și evaluează rezultatele și o ferește de greșeli și alunecări în fantezii inutile. a) Precizați înțelesul a două procese/fenomene psihice la care se face referire în text. b) Menționați trei caracteristici ale unuia dintre procesele/fenomenele psihice din text și precizate la subpunctul a). c) Explicaţi, în aproximativ o pagină, modul specific în care interacţionează procesele/fenomenele psihice vizate de text și precizate la subpunctul a), utilizând termenii în sensul specific psihologiei. d) Ilustrați, printr-un exemplu concret, una dintre formele imaginației. e) Argumentaţi un punct de vedere personal referitor la faptul că strategiile rezolutive, deși numeroase, pot fi grupate în două mari categorii în funcție de tipul de problemă și de mijloacele utilizate în rezolvarea lor.",
    "barem": "a) - câte 1 punct pentru menționarea oricăror două procese/fenomene psihice la care face referire textul 2x1p=2 puncte - câte 2 puncte pentru precizarea înțelesului fiecărui concept menţionat 2x2p=4 puncte b) - câte 2 puncte pentru menționarea oricăror trei caracteristici ale unuia dintre procesele/ fenomenele psihice menționate la subpunctul a) 3x2p=6 puncte c) – explicarea cerută: explicare adecvată cu încadrarea în limita de spaţiu precizată (± un sfert de pagină – 8p./ explicare adecvată fără încadrarea în limita de spaţiu precizată – 6p /explicare superficială, neconvingătoare – 3p. 8 puncte d) - ilustrarea cerută: scrierea oricărui exemplu concret, adecvat – 4p./ scrierea unei explicații corecte, dar la nivel teoretic, fără a formula însă un exemplu concret – 2p. 4 puncte e) - argumentarea punctului de vedere cerut: argumentare convingătoare – 6p/ argumentare neconvingătoare, superficială – 2p 6 puncte"
  },
  "subiectul_3": {
    "subiect": "Citiți, cu atenție, următorul text: „Născută într-o familie de intelectuali, educată în buna tradiţie a şcolii româneşti, formată ca medic de titanii şcolii româneşti de medicină care i-au fost dascăli, marcată de contactul cu strălucirea intelectuală a României interbelice, personalitatea Anei Aslan era un amestec de inteligenţă lucidă, temeritate, perseverenţă, feminitate şi romantism. Ana Aslan îşi venera maeştrii. Considera ingratitudinea un păcat de neiertat. Căuta adevărul cu obstinaţie. Citez: „Urăsc minciuna, pe care o consider cea mai gravă insultă adusă demnităţii intelectuale a omului. Minciuna este infinit mai gravă decât eroarea; ea reprezintă eroarea premeditată şi acceptată ca atare”. lată cum o descrie Valentin Lipatti: \"Această mare doamnă era o apariţie delicată, fragilă, la care te izbea privirea. Părea că întreaga sa inteligenţă era concentrată în ochii mari verzi-căprui, alături de curiozitate, ironie, voinţa de a trăi şi munci. (...) Orele pe care le-am petrecut de vorbă cu Ana Aslan au însemnat pentru mine şi o explorare a personalităţii sale - amestec ciudat şi fascinant de inteligenţă şi ironie, de entuziasm copilăresc şi de timiditate, de exigenţă şi rigoare, de automulţumire şi de egoism, dar şi de dăruire de sine. (...) O privire pătrunzătoare, care anihila orice intenţie de a te dedubla în vreun fel, intenţie inutilă dealtfel în faţa spiritului său de observaţie şi mai ales al intuiţiei sale... Prin ce secret această apariţie fragilă domina prin simpla ei prezenţă orice adunare în care apărea? Feminină, de o eleganţă sobră, de mare rafinament, exigentă cu colaboratorii, dar mai ales cu ea însăşi, personalitatea Anei Aslan era un uluitor aliaj de austeritate, voinţă, riguroasă disciplină, sensibilitate, dragoste de viaţă şi înţeleaptă înţelegere pentru cei din jurul său. O viaţă de luptă, de decepţii şi triumf, îngropase undeva adânc o dureroasă vulnerabilitate şi dorinţă de afecţiune. Dăruirea cu care şi-a îmbrăţişat profesiunea nu a lăsat loc întemeierii unei familii. (...) Dincolo de rigoarea cu care îşi controla şi îşi stăpânea exteriorizările, preferinţa pentru muzica lui Grieg şi Chopin îi trăda sensibilitatea delicată şi puternică.\" (...) Personalitatea sa este fascinantă: îmbracată mereu la patru ace, cu o siluetă filiformă, distantă dar respectuoasă, mereu aranjată și coafată, retrasă și totuși cordială. Ca orice om care se dăruiește unui țel atât de mistuitor, Ana Aslan a avut o disciplină de viață și o rigoare incredibilă. Respecta normele sociale și, chiar daca lua masa singură, nu mânca niciodată fară să fie îmbrăcată elegant, parfumată și fără să poarte bijuteriile preferate. Spunea despre sine, într-un interviu, că i-au plăcut oamenii și poveștile lor de viață, chiar dacă nu a fost mereu înțeleasă de cei din jur. A ales să nu se căsătorească niciodată și să nu aibă copii. A ales, mai presus de orice, medicina. Prefera să își aducă hainele de la o casă de modă din Milano și mărturisea că, în anii studenției, era dispusă să își aloce banii pe o lună pe o rochie, dar o rochie frumoasă. Muncea mult, până la 12 ore pe zi, dar știa și să fie mondenă: juca bridge, asculta muzică și mergea la spectacole de balet.” (http://www.fundatiaanaaslan.ro/books/inmemoriam.pdf) Pornind de la textul dat, răspundeți următoarelor cerințe: 1. Menţionaţi, conform teoriei lui C. G. Jung, tipul temperamental al Anei Aslan. Precizați, din text, două idei/afirmații prin care să justificați răspunsul dat. Puntajul se acordă pentru: a. menţionarea tipului temperamental al Anei Aslan, conform teoriei lui C.G. Jung b. precizarea, din text, a oricăror două idei/afirmații prin care se justifică răspunsul dat 2. Considerați că Ana Aslan este o persoană inteligentă? Precizați, prin apel la text, un motiv prin care să susțineți răspunsul dat. 3. Textul precizează, cu privire la Ana Aslan, faptul că a avut o disciplină de viață și o rigoare incredibilă. Menționați, pe baza textului dat, două motive care susţin această afirmație. 4. Prezentați, într-o jumătate de pagină, caracterul Anei Aslan, conform teoriei lui G.W. Allport, evidențiind o trăsătură cardinală și două trăsături principale ale caracterului acesteia. Punctajul se acordă pentru: a. evidențierea unei trăsături cardinale a caracterului Anei Aslan b. evidențierea oricăror două trăsături principale ale caracterului Anei Aslan c. coerența prezentării 1 punct d. încadrarea în limita de spaţiu precizată 1 punct 5. Argumentați afirmația potrivit căreia convingerile sunt adevărate idei-forță care orientează și susțin comportamentul în atingerea scopurilor propuse.",
    "barem": "1. a. menţionarea tipului temperamental al Anei Aslan, conform teoriei lui C.G. Jung (introvertit) 2 puncte b. câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte 2. - menționarea unui răspuns în concordanță cu informațiile din text (de exemplu: Ana Aslan era o persoană inteligentă) 1 punct - precizarea, prin apel la text, a unui motiv prin care se susține răspunsul dat 3 puncte 3. câte 3 puncte pentru menționarea, pe baza textului dat, a oricăror două motive care susţin afirmația că Ana Aslan a avut o disciplină de viață și o rigoare incredibilă 2x3p=6 puncte 4. a. evidențierea unei trăsături cardinale a caracterului Anei Aslan 2 puncte b. câte 2 puncte pentru evidențierea oricăror două trăsături principale 2x2p=4 puncte c. coerența prezentării 1 punct d. încadrarea în limita de spaţiu precizată(1/2pagină ± 1 rând) 1 punct 5. - argumentarea afirmaţiei date : argumentare convingătoare, cu respectarea caracterului formal al construirii argumentării (premisă, conectori logici, concluzie)– 6p./ argumentare neconvingătoare, superficială – 2p. 6 puncte"
  }
}