{
  "subiectul_1": {
    "subiect": {
      "enunt": "Pentru fiecare dintre următorii itemi, scrieți, pe foaia de examen, doar cifra corespunzătoare și notați în dreptul ei doar litera asociată răspunsului corect. Este corectă o singură variantă de răspuns.",
      "exercitiul_1": "Senzațiile sunt procese psihice elementare care se formează în condițiile acțiunii: a. directe a analizatorilor asupra unui stimul b. indirecte a analizatorilor asupra unui stimul c. directe a stimulilor asupra analizatorilor d. indirecte a stimulilor asupra analizatorilor",
      "exercitiul_2": "Faptul că imaginea perceptivă se formează numai în prezenţa obiectului, prin acţiunea directă a acestuia asupra analizatorilor, înseamnă că aceasta este imagine: a. secundară c. săracă în detalii b. primară d. bazată pe reprezentare",
      "exercitiul_3": "Procesul psihic care dispune de capacitatea de a reconstitui mintal imaginea unui obiect perceput anterior poartă denumirea de: a. senzație b. motivație c. afectivitate d. reprezentare",
      "exercitiul_4": "Este considerată o trebuință primară: a. promovarea examenului de bacalaureat b. călătoria cu avionul pentru petrecerea vacanței c. cumpărarea unui bilet pentru un spectacol de teatru d. consumul de apă într-o zi toridă de vară",
      "exercitiul_5": "Nu reprezintă o caracteristică a proceselor psihice afective: a. mobilitatea b. independența c. polaritatea d. intensitatea",
      "exercitiul_6": "Andrei are capacitatea de a-și deplasa și reorienta atenția de la un obiect la altul, în funcție de cerințele activității pe care o desfășoară și de intervalele de timp cerute de derularea ei. Putem afirma că atenția lui este caracterizată de: a. instabilitate b. rigiditate c. mobilitate d. expresivitate",
      "exercitiul_7": "Persoanele care iau decizii pe baza unei analize personale a situaţiei şi a consecinţelor posibile, adoptând o atitudine critică raţională faţă de opiniile celor din jur, dau dovadă de o calitate a voinței numită: a. promptitudine b. sugestibilitate c. perseverență d. independență",
      "exercitiul_8": "În ceea ce privește reprezentarea, ca proces psihic cognitiv senzorial, este fals că: a. este o reproducere fidelă a percepției b. se produce în absența obiectului c. are caracter schematic d. are caracter figurativ",
      "exercitiul_9": "Ana este pasionată de arheologie și citește studii de specialitate. Comportamentul ei se bazează pe nevoia de a ști, de a cunoaște. Forma motivației prezentă în acest caz este: a. cognitivă b. afectivă c. pozitivă d. negativă",
      "exercitiul_10": "Pasiunile sunt trăiri afective, care se caracterizează prin a fi: a. difuze și generalizate, de intensitate redusă b. de scurtă durată, de intensitate variabilă c. foarte intense, stabile, de lungă durată d. simple, primitive și impulsive"
    },
    "barem": "câte 3 puncte pentru fiecare dintre cele zece răspunsuri corecte, astfel: 1-c, 2-b, 3-d, 4-d, 5-b, 6-c, 7-d, 8-a, 9-a, 10-c 10x3p=30 puncte"
  },
  "subiectul_2": {
    "subiect": "Se dă următorul text: Limbajul este instrumentul principal care fixează, vehiculează şi coordonează informaţiile. Conţinuturile logice ale gândirii se exprimă verbal, iar înţelegerea şi rezolvarea de probleme au ca suport structurile verbale. a) Precizați înțelesul a două procese/fenomene psihice la care se face referire în text. b) Menționați trei caracteristici ale unuia dintre procesele/fenomenele psihice din text și precizate la subpunctul a). c) Explicaţi, în aproximativ o pagină, modul specific în care interacţionează procesele/fenomenele psihice vizate de text și precizate la subpunctul a), utilizând termenii în sensul specific psihologiei. d) Ilustrați, printr-un exemplu concret, caracterul mijlocit al gândirii. e) Argumentaţi, un punct de vedere personal referitor la importanţa funcției ludice a limbajului.",
    "barem": "a) – câte 1 punct pentru menționarea oricăror două procese/fenomene psihice la care face referire textul 2x1p=2 puncte – câte 2 puncte pentru precizarea înțelesului fiecărui concept menţionat 2x2p=4 puncte b) câte 2 puncte pentru menționarea oricăror trei caracteristici ale unuia dintre procesele/ fenomenele psihice menționate la subpunctul a) 3x2p=6 puncte c) explicarea cerută: explicare adecvată cu încadrarea în limita de spaţiu precizată (± un sfert de pagină – 8p./ explicare adecvată fără încadrarea în limita de spaţiu precizată – 6p /explicare superficială, neconvingătoare – 3p. 8 puncte d) ilustrarea cerută: scrierea oricărui exemplu concret, adecvat – 4p./ scrierea unei explicații corecte, dar la nivel teoretic, fără a formula însă un exemplu concret – 2p. 4 puncte e) argumentarea punctului de vedere cerut: argumentare convingătoare – 6p/ argumentare neconvingătoare, superficială – 2p 6 puncte"
  },
  "subiectul_3": {
    "subiect": "Citiți, cu atenție, următorul text: „Micul Ion Luca a zburdat, până a fost dat la şcoală, prin poienele pădurii mânăstireşti; dacă este adevărat că de la vârsta cea mai fragedă se fixează trăsăturile temeinice ale firii, copilul îşi căuta camarazi oriunde, fără ifose de domnişor(...); îl vedem, cu închipuirea, isteţ şi voluntar, organizînd jocurile şi punând la cale pozne de tot felul. În climatul dulce al locurilor păduroase,(...) copiii stăpîneau peste raiurile de verdeaţă şi poalele dealurilor,(...) iar bunii părinţi n-ar fi putut stăpâni pornirile zglobii ale lui Ion, desigur nesupus şi pârdalnic, a cărui istețime nativă era privită cu admiraţie şi indulgenţă. Copilăria și adolescenţa lui Caragiale se caracterizează prin zburdălnicie, independenţă și, până la un punct, tendinţă către refractarism. Luca și Ecaterina au avut de luptat cu temperamentul rebel, greu de stăpânit al lui lancu. Ei au adoptat, în împrejurare, cea mai bună metodă, a îngăduinţii relative, care dă rezultate mai bune decât constrângerea. Am văzut, dintr-o scrisoare a lui Luca adresată fiicei sale, cum îi recomanda să nu ţină seamă de năzbâtiile lui Iancu, care are un fond mai bun decât pare. Trăsătura este definitorie şi valabilă dincolo de momentul redactării ei. În definitiv, Iancu nu se purtase, în tot timpul vieții lui Luca, ca unii dintre copiii familiilor burgheze, stricând liniştea părinţilor prin faptele cele mai necugetate. Dimpotrivă, a primit slujba de copist, obținută prin stăruinţele tatălui,(...) și dacă este adevărat că a absolvit şi clasa V-a secundară, probabil în capitală, lucrul arată că şcolarul, chiar dacă se lăsa greu, nu era o fire cu totul neînfrânată. La moartea tatălui, însă, Iancu se scutură de servitutea birocratică și începe a-şi impune voinţa în fața văduvei. Strămutarea familiei la Bucureşti este a doua biruinţă a tânărului voluntar, înlesnită probabil de sfaturile rudelor bucureștene. Din acest moment, un fiu rău s-ar fi emancipat cu totul de obligațiile familiale, părăsindu-şi mama şi sora. Iancu s-a arătat vrednic de îndatoririle unui pretimpuriu șef de familie. De la vârsta generoasă a celor 18 ani, s-a purtat bărbătește, căutând să-și găsească mijloacele de întreținere pentru dânsul și ai lui. Ca sufleor de al doilea şi copist în trupa Pascaly, concesionară a Teatrului Național din București, suficient retribuit, a putut face față nevoilor. Pentru Caragiale, datoria, credem noi, nu era atât un comandament etic, cât elanul afectiv al inimii. Iancu se simţea legat de ai lui organic, fără să-şi bată capul cu principiile morale. La 20 de ani(...) este sănătos și robust şi rezistă bine în feluritele îndeletniciri, muncind şi alergând toată ziua și sfârşind cu lucrul de noapte al corectorului.(...) În 1885, la naşterea lui Mateiu, Caragiale, care nu era căsătorit cu mama copilului său, îl declară însă la Oficiul stării civile (...) și la vârsta când Mateiu dădea prilej admonestărilor părinteşti, Caragiale ducea greul întreţinerii lui, a mamei și surorii lui și îşi făcea un nume prin perseverenţă. Posteritatea - cuvânt prin care înţelegem strict generația noastră, a păstrat despre personalitatatea omenească a lui Caragiale prejudecata boemei. O biografie romanțată (B. Jordan- Lucian Predescu), cu naive mijloace apologetice și cu o pretinsă viziune tragică a existenţei marelui scriitor, îl situează în atmosfera fumurie a vieții de cafenea. (...)Tradiția orală, transmisă de cei ce l-ar fi cunoscut pe Caragiale, face dintr-însul un autentic şi exclusiv reprezentant al ”vieții de boemă\", chiar fără participarea cabotinilor din romanul lui Murger. Spre deosebire de versiunea curentă, rigidul moralist care a fost Ion Slavici a dat un strălucit certificat de bună purtare vechiului său prieten:” I. Luca Caragiali a fost bun fiu, bun soț și bun părinte”. ( Șerban Cioculescu, Viața lui I.L.Caragiale) 1. Menţionați, conform teoriei lui C. G. Jung, tipul temperamental al lui Ion Luca Caragiale. Precizați, din text, două idei/afirmații prin care să justificați răspunsul dat. Puntajul se acordă pentru: a. menţionarea tipului temperamental al lui Ion Luca Caragiale, conform teoriei lui C.G. Jung b. precizarea, din text, a oricăror două idei/afirmații prin care se justifică răspunsul dat 2. Considerați că Ion Luca Caragiale este o persoană perseverentă? Precizați, prin apel la text, un motiv prin care să susțineți răspunsul dat. 3. Textul precizează faptul că Ion Slavici a dat un strălucit certificat de bună purtare vechiului său prieten: ”I. Luca Caragiali a fost bun fiu, bun soț şi bun părinte”. Menționați, pe baza textului dat, două motive care susţin această afirmație. 4. Prezentați, în aproximativ o jumătate de pagină, caracterul lui Caragiale conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. Punctajul se acordă pentru: a. evidențierea unei trăsături cardinale a caracterului lui Caragiale b. evidențierea oricăror două trăsături principale ale caracterului lui Caragiale c. coerența prezentării 1 punct d. încadrarea în limita de spaţiu precizată 1 punct 5. Argumentați afirmația potrivit căreia geneza caracterului debutează în copilărie în procesul învățării sociale pe căi foarte variate.",
    "barem": "1. a. menţionarea tipului temperamental al lui Ion Luca Caragiale, conform teoriei lui C.G. Jung (extravertit) 2 puncte b. câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte 2. - menționarea unui răspuns în concordanță cu informațiile din text (de exemplu: Caragiale era o persoană perseverentă) 1 punct - precizarea, prin apel la text, a unui motiv prin care se susține răspunsul dat 3 puncte 3. câte 3 puncte pentru menționarea, pe baza textului dat, a oricăror două motive care susţin afirmația că Ion Slavici a dat un strălucit certificat de bună purtare vechiului său prieten: ”I. Luca Caragiali a fost bun fiu, bun soț şi bun părinte” 2x3p=6 puncte 4. a. evidențierea unei trăsături cardinale a caracterului lui I.L.Caragiale 2 puncte b. câte 2 puncte pentru evidențierea oricăror două trăsături principale 2x2p=4 puncte c. coerența prezentării 1 punct d. încadrarea în limita de spaţiu precizată (1/2pagină ± 1 rând) 1 punct 5. argumentarea afirmaţiei date: argumentare convingătoare, cu respectarea caracterului formal al construirii argumentării (premisă, conectori logici, concluzie)– 6p./ argumentare neconvingătoare, superficială – 2p. 6 puncte"
  }
}