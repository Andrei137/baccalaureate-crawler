{
  "subiectul_1": {
    "subiect": {
      "enunt": "Pentru fiecare dintre următorii itemi, scrieți, pe foaia de examen, doar cifra corespunzătoare și notați în dreptul ei doar litera asociată răspunsului corect. Este corectă o singură variantă de răspuns.",
      "exercitiul_1": "Atunci când afirmăm despre chipul unei persoane că ”radiază de fericire”, avem în vedere proprietatea trăirilor afective numită: a. polaritate b. persistență c. expresivitate d. convertibilitate",
      "exercitiul_2": "Simultaneitatea informațiilor despre culoarea, mirosul și forma unei flori, se referă la: a. percepție c. senzație b. imaginație d. reprezentare",
      "exercitiul_3": "Reprezentarea este considerată un simbol generalizat întrucât: a. înlocuiește în plan mental o clasă de obiecte, pe ale cărei însușiri caracteristice le redă b. reflectă însușiri concrete c. se produce prin acțiunea directă a stimulilor asupra organelor de simț d. redă totalitatea însușirilor unui obiect",
      "exercitiul_4": "Una dintre funcțiile motivației este cea : a. de cunoaștere c. persuasivă b. expresivă d. de orientare a acțiunii",
      "exercitiul_5": "Procesul psihic prin intermediul căruia se realizează susținerea energetică a unei activități este: a. afectivitatea c. gândirea b. reprezentarea d. memoria",
      "exercitiul_6": "Forma atenției spontane, neintenționate, declanșată de stimuli interni sau externi, este reprezentată de atenția: a. postvoluntară b. involuntară c. pozitivă d. voluntară",
      "exercitiul_7": "Expresia energiei nervoase și fizice implicate în urmărirea scopurilor propuse definește calitatea voinței numită: a. mobilitate b. calmitate c. rigiditate d. putere",
      "exercitiul_8": "Reprezentarea este procesul psihic cognitiv - senzorial prin care obținem: a. o imagine primară asupra obiectelor și fenomenelor b. o imagine schematică asupra obiectelor și fenomenelor c. o simplă urmă a percepţiilor din trecut d. o imagine integrală a obiectelor și fenomenelor",
      "exercitiul_9": "Pentru a crește eficiența angajaților săi, un antreprenor le-a acordat acestora o majorare salarială consistentă, motivația folosită de acesta fiind una: a. extrinsecă c. afectivă b. cognitivă d. negativă",
      "exercitiul_10": "Dragostea mamei faţă de copilul său, fiind foarte stabilă, de lungă durată, intensă, declanşând comportamente de ocrotire şi îngrijire, face parte din următorul tip de trăire afectivă: a. emoții b. pasiuni c. sentimente d. dispoziții afective"
    },
    "barem": "câte 3 puncte pentru fiecare dintre cele zece răspunsuri corecte, astfel: 1-c, 2-a, 3-a, 4-d, 5-a, 6-b, 7-d, 8-b, 9-a, 10-c 10x3p=30 puncte"
  },
  "subiectul_2": {
    "subiect": "Se dă următorul text: Spre deosebire de gândire, care reflectă realul şi sondează viitorul apropiat, imaginaţia explorează, cu precădere, necunoscutul şi viitorul îndepărtat. a) Precizați înțelesul a două procese/fenomene psihice la care se face referire în text. b) Menționați trei caracteristici ale unuia dintre procesele/fenomenele psihice din text și precizate la subpunctul a). c) Explicaţi, în aproximativ o pagină, modul specific în care interacţionează procesele/fenomenele psihice vizate de text și precizate la subpunctul a), utilizând termenii în sensul specific psihologiei. d) Ilustrați, printr-un exemplu concret, una dintre strategiile de rezolvare ale problemelor. e) Argumentaţi, un punct de vedere personal referitor la afirmația potrivit căreia reveria prelungită poate influența negativ dezvoltarea personalității.",
    "barem": "a) – câte 1 punct pentru menționarea oricăror două procese/fenomene psihice la care face referire textul 2x1p=2 puncte – câte 2 puncte pentru precizarea înțelesului fiecărui concept menţionat 2x2p=4 puncte b) – câte 2 puncte pentru menționarea oricăror trei caracteristici ale unuia dintre procesele/ fenomenele psihice menționate la subpunctul a) 3x2p=6 puncte c) – explicarea cerută: explicare adecvată cu încadrarea în limita de spaţiu precizată (± un sfert de pagină – 8p./ explicare adecvată fără încadrarea în limita de spaţiu precizată – 6p /explicare superficială, neconvingătoare – 3p. 8 puncte d) – ilustrarea cerută: scrierea oricărui exemplu concret, adecvat – 4p./ scrierea unei explicații corecte, dar la nivel teoretic, fără a formula însă un exemplu concret – 2p. 4 puncte e) – argumentarea punctului de vedere cerut: argumentare convingătoare – 6p/ argumentare neconvingătoare, superficială – 2p 6 puncte"
  },
  "subiectul_3": {
    "subiect": "Citiți, cu atenție, următorul text: Harold Washington a fost primul afro-american care a deținut această funcție (primar al orașului Chicago, n.n.) – un politician volubil, cu un spirit exuberant. Părinții mei îl simpatizau pentru modul în care reușea să-și condimenteze cu citate din Shakespeare discursurile altfel rustice și pentru pofta legendară, molipsitoare cu care mânca pui prăjit la evenimentele populare din South Side. Cel mai important era că nu suporta mașinăria bine gresată a Partidului Democrat, care administra de multă vreme orașul Chicago, oferind contracte publice gras plătite finanțatorilor politici și ținându-i, în general, pe negri în serviciul partidului, fără să le permită decât rareori să ajungă în funcții oficial alese. Cu o campanie axată pe reforma sistemului politic al orașului și pe o mai bună îngrijire a cartierelor neglijate, Washington a câștigat alegerile la limită. Avea un stil neobrăzat și un temperament îndrăzneț. Era capabil să-și sfâșie adversarii cu elocvența și intelectul lui. Era un supererou negru și inteligent. Intra în conflict frecvent și fără teamă cu membrii din vechea gardă a consiliului municipal, în general, albi și era considerat un fel de legendă vie, mai ales de către locuitorii de culoare ai orașului, care au văzut în mandatul lui sursa unui nou spirit al progresismului. (Michelle Obama, Povestea mea) 1. Menţionați, conform teoriei lui C. G. Jung, tipul temperamental al lui Harold Washington. Precizați, din text, două idei/afirmații prin care să justificați răspunsul dat. Puntajul se acordă pentru: a. menţionarea tipului temperamental al lui Harold Washington, conform teoriei lui C.G. Jung b. precizarea, din text, a oricăror două idei/afirmații prin care se justifică răspunsul dat 2. Considerați că Harold Washington era o persoană temătoare? Precizați, prin apel la text, un motiv prin care să susțineți răspunsul dat. 3. Textul precizează, cu privire la Harold Washington, faptul că acesta era un supererou negru și inteligent. Menționați, pe baza textului dat, două motive care susţin această afirmație. 4. Prezentați, în aproximativ o jumătate de pagină, caracterul lui Harold Washington conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. Punctajul se acordă pentru: a. evidențierea unei trăsături cardinale a caracterului lui Harold Washington b. evidențierea oricăror două trăsături principale ale caracterului lui Harold Washington c. coerența prezentării 1 punct d. încadrarea în limita de spaţiu precizată 1 punct 5. Argumentați afirmația potrivit căreia căreia cunoașterea temperamentului unei persoane poate fi o condiție a eficienței comunicării cu aceasta.",
    "barem": "1. a. menţionarea tipului temperamental al lui Harold Washington, conform teoriei lui C.G. Jung (extravertit) 2 puncte b. câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte 2. - menționarea unui răspuns în concordanță cu informațiile din text (de exemplu: Harold Washington nu era o persoană temătoare) 1 punct - precizarea, prin apel la text, a unui motiv prin care se susține răspunsul dat 3 puncte 3. câte 3 puncte pentru menționarea, pe baza textului dat, a oricăror două motive care susţin afirmația că Harold Washington era un supererou negru și inteligent 2x3p=6 puncte 4. a. evidențierea unei trăsături cardinale a caracterului lui Harold Washington 2 puncte b. câte 2 puncte pentru evidențierea oricăror două trăsături principale 2x2p=4 puncte c. coerența prezentării 1 punct d. încadrarea în limita de spațiu precizată (1/2pagină ± 1 rând) 1 punct 5. - argumentarea afirmaţiei date : argumentare convingătoare, cu respectarea caracterului formal al construirii argumentării (premisă, conectori logici, concluzie)– 6p./ argumentare neconvingătoare, superficială – 2p. 6 puncte"
  }
}