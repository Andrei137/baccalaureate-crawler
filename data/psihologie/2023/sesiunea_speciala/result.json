{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Senzațiile care furnizează informații despre netezimea, duritatea, asperitatea obiectelor se numesc: a. chinestezice b. tactile c. termice d. vizuale",
      "exercitiul_2": "Expresia am văzut cu ochii mei, pune în evidență caracteristica imaginii perceptive de a fi: a. bogată în conținut c. imagine panoramică b. imagine secundară d. imagine primară",
      "exercitiul_3": "Tudor este un foarte bun dansator, iar imaginile mintale ale propriilor mișcări din spectacolul următor sunt un bun exercițiu. Acest tip de reprezentări se numesc: a. chinestezice c. abstracte b. generale d. tactile",
      "exercitiul_4": "Un elev învață pentru a obține aprecieri din partea profesorilor sau colegilor. Motivația care stă la baza acestui comportament este: a. negativă c. extrinsecă b. cognitivă d. intrinsecă",
      "exercitiul_5": "Ana simte o profundă simpatie față de una dintre colegele ei pe care a considerat-o, până nu demult, antipatică. Această trecere de la o trăire afectivă la alta pune în evidență o particularitate a proceselor afective numită: a. expresivitate c. mobilitate b. polaritate d. persistență",
      "exercitiul_6": "Capacitatea unei persoane de a desfășura concomitent mai multe activități, cu condiția ca unele din ele să fie relativ automatizate, poartă denumirea de: a. volum c. stabilitate b. distributivitate d. distragere",
      "exercitiul_7": "Menținerea efortului voluntar atât timp cât este necesar pentru atingerea scopului, tenacitatea, rezistența la eșec, urmărirea minuțioasă a planului de acțiune sunt caracteristici ale unor persoane: a. perseverente c. nehotărâte b. independente d. sensibile",
      "exercitiul_8": "Percepția reflectă obiectele, de orice natură, astfel: a. în lipsa stimulilor b. sub forma unor imagini secundare c. detașate de câmpul perceptiv d. unitar și integral",
      "exercitiul_9": "Un elev transferat la un alt liceu simte nevoia de comunicare, cooperare, integrare în noua clasă. Acestea fac parte din categoria trebuințelor: a. primare c. funcționale b. organice d. sociale",
      "exercitiul_10": "Trăirile afective de scurtă durată, de intensitate variabilă, cu un caracter situațional și o orientare bine determinată sunt: a. afecte c. emoții b. dispoziții afective d. sentimente"
    },
    "barem": "câte 3 puncte pentru fiecare răspuns corect, astfel: 1-b, 2-d, 3-a, 4-c, 5-c, 6-b, 7-a, 8-d, 9-d, 10-c 10x3p=30 puncte"
  },
  "subiectul_2": {
    "subiect": "A. În coloana din stânga sunt enumerate operații ale gândirii, iar în coloana din dreapta sunt numerotate enunțuri adevărate referitoare la acestea. Scrieți pe foaia de examen asocierile corecte dintre fiecare literă din coloana din stânga și cifra/cifrele corespunzătoare din coloana din dreapta. a. Abstractizarea b. Analiza c. Comparația d. Generalizarea 1. Presupune descompunerea mintală a unui obiect în părţile sale componente. 2. Este operaţia de reţinere pe plan mintal a anumitor trăsături fundamentale ale obiectelor şi neluarea în considerare a altora, considerate secundare. 3. Este recompunerea mintală a obiectului din însușirile lui esențiale. 4. Este operaţia de stabilire a asemănărilor şi deosebirilor între obiecte pe baza unui criteriu. 5. Este operația prin care extindem însușirile unui obiect sau fenomen asupra unei întregi categorii. B. Citiți, cu atenție, textul de mai jos: Memoria este pentru imaginație punctul de plecare, dar și punctul de sosire. La început, ea furnizează imaginatiei \"cărămizile\" din care aceasta va construi, iar la sfârșitul procesului imaginativ oferă \"spații\" de stocare a produselor realizate. Pornind de la textul dat, răspundeți următoarelor cerințe: 1. Menționați două procese/fenomene psihice la care face referire, în mod explicit, textul. 2. Precizați trei caracteristici ale unuia dintre procesele/fenomenele psihice menționate la punctul 1. 3. Construiți un exemplu prin care să ilustrați una dintre formele imaginației. 4. Argumentaţi, în aproximativ cinci rânduri, utilitatea memorării logice.",
    "barem": "A. câte 3 puncte pentru fiecare asociere corectă, astfel: a-2 b-1 c-4 d-5 4x3p=12 puncte B. 1. câte 2 puncte pentru menţionarea oricăror două procese psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele psihice menționate la punctul 1. 3x2p=6 puncte 3. construirea unui exemplu care să ilustreze una dintre formele imaginației (în situația în care candidatul tratează subiectul la nivel teoretic, fără a formula un exemplu, se acordă 1 punct din cele 4 puncte posibile) 4 puncte 4. argumentarea utilității memorării logice: argumentare convingătoare-3p./ argumentare neconvingătoare, superficială-1p. 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: Când Sudistul își primea plata pentru vreo lucrare de tâmplărie, câteodată își făcea de cap și cumpăra un album nou. Dădea mereu petreceri pentru familie, la care oaspeții erau nevoiți să vorbească tare ca să acopere zgomotul din boxe, pentru că muzica era întotdeauna pe primul plan. Cele mai multe evenimente importante din familie se sărbătoreau la Sudist acasă, iar asta ne-a dat ocazia, de-a lungul anilor, să despachetăm cadourile de Crăciun pe muzica Ellei Fitzgerald și să suflăm în lumânările de pe tort ascultând Coltrane. După cum povestea mama, în tinerețea lui, Sudistul ținuse morțiș să le insufle dragostea pentru jazz celor șapte copii ai săi, așa că deseori îi trezea cu vreunul dintre discurile lui, sunetul fiind dat la volum maxim. Dragostea lui pentru muzică era molipsitoare. După ce Sudistul s-a mutat la noi în cartier, am început să petrec după-amieze în șir acasă la el, luând de pe rafturi câte un disc la întâmplare și ascultându-l de la cap la coadă, descoperind povestea fiecăruia în parte. Chiar dacă eram mică, nu mi-a spus niciodată să nu ating anumite lucruri. Tot el avea să-mi cumpere mai târziu primul meu album, Talking Book al lui Stevie Wonder, pe care îl țineam la el acasă, pe un raft pe care îl făcuse special pentru discurile mele preferate. Dacă mi se făcea foame, îmi pregătea un milkshake sau ne prăjea un pui întreg, în timp ce ascultam Aretha, Miles sau Billie. Pentru mine, Sudistul era la fel de măreț ca raiul. Iar raiul, așa cum mi-l imaginam atunci, trebuia să fie un loc cu mult jazz. (Michelle Obama, Povestea mea) Pornind de la textul dat, răspundeți următoarelor cerințe: A. Menţionaţi, conform teoriei lui C. G. Jung, tipul temperamental al Sudistului. Precizați, din text, două idei/afirmații prin care să justificați răspunsul dat. B. Considerați că Sudistul era un om care ura copiii? Precizați, prin apel la text, un motiv prin care să susțineți răspunsul dat. C. Textul precizează, cu privire la Sudist, faptul că, pentru acesta, muzica era întotdeauna pe primul plan. Menționați, pe baza textului dat, două motive care susţin această afirmație. D. Prezentați, în aproximativ o jumătate de pagină, caracterul Sudistului, conform teoriei lui G.W. Allport, evidențiind o trăsătură cardinală și două trăsături principale ale caracterului acestuia. E. Formulaţi un argument prin care să respingeți afirmația potrivit căreia prin exersare trăsăturile de voinţă pot deveni trăsături de caracter.",
    "barem": "A. - menţionarea tipului temperamental al lui Sudistului, conform teoriei lui C.G. Jung (extravertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Sudistul nu ura copiii) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin afirmația că pentru Sudist muzica era întodeauna pe primul plan. 2x3p=6 puncte D. - evidențierea unei trăsături cardinale a caracterului Sudistului 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}