{
  "subiectul_1": {
    "subiect": {
      "enunt": "Scrieţi pe foaia de examen litera corespunzătoare răspunsului corect, pentru fiecare dintre situaţiile de mai jos. Este corectă o singură variantă de răspuns.",
      "exercitiul_1": "Senzațiile semnalizează, sub forma unor imagini simple și separate, însușiri: a. abstracte ale obiectelor și fenomenelor b. concrete ale obiectelor și fenomenelor c. secundare ale persoanelor d. imaginare ale obiectelor și fenomenelor",
      "exercitiul_2": "Imaginea perceptivă cuprinde: a. totalitatea informațiilor despre însușirile concrete ale obiectelor și fenomenelor b. o mică parte a informațiilor despre însușirile concrete ale obiectelor și fenomenelor c. doar informații exacte despre unele însușiri concrete ale obiectelor și fenomenelor d. totalitatea informațiilor despre însușirile abstracte ale obiectelor și fenomenelor",
      "exercitiul_3": "Reprezentarea este procesul prin care însușirile concrete ale obiectelor și fenomenelor sunt semnalizate în forma unor imagini: a. primare b. elementare c. amănunțite d. unitare",
      "exercitiul_4": "Motivația, ca fenomen psihic reglator, este considerată: a. o aptitudine specială b. un ansamblu de analizatori c. cauza internă a comportamentului d. o aptitudine generală",
      "exercitiul_5": "Faptul că avem sentimentul de dragoste chiar în lipsa persoanei care determină această trăire afectivă, evidențiază o proprietate a proceselor afective numită: a. expresivitate b. persistență c. adaptare la mediu d. conversie",
      "exercitiul_6": "Atenția constă în orientarea și concentrarea energiei psihonervoase asupra unor stimuli: a. aflați doar în afara noastră b. aflați doar în interiorul nostru c. aflați atât în afara noastră cât și în interiorul nostru d. de natură strict senzorială",
      "exercitiul_7": "Voința este un proces: a. de autoreglaj de tip inconștient b. psihic cognitiv superior c. psihic senzorial complex d. de autoreglaj de tip conștient",
      "exercitiul_8": "Nivelul cel mai înalt al creativității umane este reprezentat de creativitatea: a. expresivă b. emergentă c. convergentă d. inventivă",
      "exercitiul_9": "Forma motivației ce are la bază nevoia de a ști, de a cunoaște, se numește motivație: a. afectivă b. negativă c. cognitivă d. relațională",
      "exercitiul_10": "Starea psihică de neliniște, îngrijorare pe care o are un elev atunci când participă pentru prima oară la un examen important este un exemplu de: a. pasiune b. emoție c. afect d. dispoziție afectivă"
    },
    "barem": "câte 3 puncte pentru fiecare răspuns corect, astfel: 1-b, 2-a, 3-d, 4-c, 5-b, 6-c, 7-d, 8-b, 9-c, 10-b 10x3p=30 puncte"
  },
  "subiectul_2": {
    "subiect": "A. În coloana din stânga sunt enumerate caracteristici ale memoriei, iar în coloana din dreapta sunt numerotate enunţuri adevărate referitoare la acestea. Scrieţi pe foaia de examen asocierile corecte dintre fiecare literă din coloana din stânga şi cifra corespunzătoare din coloana din dreapta. a. Caracter activ b. Caracter inteligibil c. Caracter selectiv d. Caracter mijlocit 1. Presupune înțelegerea materialului de memorat, organizarea acestuia după anumite criterii de semnificație. 2. Fixarea, păstrarea și reactualizarea informațiilor sunt facilitate de utilizarea unor mijloace de memorare precum repetiții, sublinieri etc. 3. Presupune prelucrarea și reorganizarea informaţiilor memorate. 4. Reținem și reactualizăm informații care au o anumită semnificație pentru noi. 5. Exprimă caracterul infinit al cunoaşterii umane care nu ajunge niciodată la produse cognitive definitive. B. Citiți, cu atenție, textul de mai jos: Prin gândire, omul cunoaște și înțelege ceea ce este esențial, necesar, general, din realitatea existentă sau ceea ce este ipotetic, posibil dar fundamentat logic. Imaginația explorează cu precădere necunoscutul, posibilul, viitorul. Pornind de la textul dat, răspundeți următoarelor cerințe: 1. Menționați două procese/fenomene psihice la care face referire, în mod explicit, textul. 2. Precizați trei caracteristici ale unuia dintre procesele/fenomenele psihice menționate la punctul 1. 3. Construiți un exemplu prin care să ilustrați unul din procedeele imaginației. 4. Argumentaţi, în aproximativ cinci rânduri, faptul că visul din timpul somnului are un caracter scenic.",
    "barem": "A. câte 3 puncte pentru fiecare asociere corectă, astfel: a-3 b-1 c-4 d-2 4x3p=12 puncte B. 1. câte 2 puncte pentru menţionarea oricăror două procese/fenomene psihice la care face referire textul 2x2p=4 puncte 2. câte 2 puncte pentru precizarea oricăror trei caracteristici ale unuia dintre procesele/fenomenele psihice menționate la punctul 1. 3x2p=6 puncte 3. construirea unui exemplu care să ilustreze unul dintre procedeele imaginației 4 puncte 4. - argumentarea ideii conform căreia visul din timpul somnului are un caracter scenic 3 puncte - încadrarea în limita de spaţiu precizată 1 punct"
  },
  "subiectul_3": {
    "subiect": "Citiți, cu atenție, următorul text: În privat, când era doar cu soțul ei, (Alexandra) se putea arăta caldă și afectuoasă, pierzându-și ”timiditatea ei obișnuită”, după cum remarca un oficial al curții. ”Glumea și râdea [...], lua parte cu bucurie la jocuri și devenea foarte spontană și amuzantă în conversațiile pe teme generale”. La ceremoniile publice însă, ea se transforma ”într-o cu totul altă persoană”. Din cauză că se simțea stingherită și nesigură, rămânea nemișcată ca o stană de piatră, cu buzele strânse. Un alt curtean spunea: ”Țarina se ține deoparte și pare inabordabilă, neputând să poarte nici măcar conversații de rutină sau să zâmbească, așa cum ar trebui să facă o persoană de rangul ei”. Societatea din Sankt Petersburg a judecat-o pe noua țarină, catalogând-o imediat drept arogantă, închistată și nemaipomenit de plictisitoare. Nobilii o ironizau pentru gusturile sale vestimentare îndoielnice, pentru calitățile slabe de dansatoare și pentru lipsa de maniere. Țarina era, pretindeau ei, ”veșnic posacă”. (...) Închizându-se în ea, țarina devenea tot mai aspră cu străinii, evita să coboare la masă dacă țarul avea oaspeți și adesea părăsea devreme evenimentele sociale, scuzându-se că nu se simțea bine. Rămânea tot mai mult izolată în apartamentele ei. Când se aventura în exterior, se ascundea sub o umbrelă, pentru ca nimeni să nu-i poată zări chipul. Tot ce dorea, se confesa ea, era să scape din ”pânza de păianjen” a societății și să fie singură cu ”soțiorul” ei iubit. (Candace Fleming, Familia Romanov) Pornind de la textul dat, răspundeți următoarelor cerințe: A. Menționați, conform teoriei lui C. G. Jung, tipul temperamental al Alexandrei. Precizați, din text, două idei/afirmații prin care să justificați răspunsul dat. B. Considerați că Alexandra se implica activ în viața societății din Sankt Petersburg? Precizați, prin apel la text, un motiv prin care să susțineți răspunsul dat. C. Textul precizează, cu privire la Alexandra, faptul că aceasta era o persoană posacă. Menționați, pe baza textului dat, două motive care susţin această afirmație. D. Prezentați, în aproximativ o jumătate de pagină, caracterul Alexandrei, conform teoriei lui G.W. Allport, evidențiind o trăsătură cardinală și două trăsături principale ale caracterului acesteia. E. Formulaţi un argument prin care să respingeți afirmația potrivit căreia personalitatea nu permite menținerea unității și unicității individuale.",
    "barem": "A. - menţionarea tipului temperamental al Alexandrei, conform teoriei lui C.G. Jung (introvertit) 2 puncte - câte 2 puncte pentru precizarea, din text, a oricăror două idei/afirmații prin care se justifică răspunsul dat 2x2p=4 puncte B. - menționarea unui răspuns în concordanță cu informațiile din text (de exemplu: Alexandra nu se implica activ în viața societății din Sankt Petersburg) 1 punct - precizarea, prin apel la text, a unui motiv prin care se susține răspunsul dat 3 puncte C. câte 3 puncte pentru menționarea, pe baza textului dat, a oricăror două motive care susţin afirmația conform căreia Alexandra era o persoană posacă 2x3p=6 puncte D. - evidențierea unei trăsături cardinale a caracterului Alexandrei 2 puncte - câte 2 puncte pentru evidențierea oricăror două trăsături principale 2x2p=4 puncte - coerența prezentării 2 puncte - încadrarea în limita de spaţiu precizată 2 puncte E. formularea unui argument prin care se respinge afirmaţia dată 4 puncte"
  }
}