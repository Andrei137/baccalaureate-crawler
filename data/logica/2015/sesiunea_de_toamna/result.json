{
  "subiectul_1": {
    "subiect": "Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Extensiunea termenului număr natural înseamnă: a. sintagma număr natural b. un număr întreg mai mare decât zero c. totalitatea numerelor naturale d. cifre, adunare, scădere etc. 2. Termenul religiozitate este: a. concret, absolut, nevid, vag b. negativ, compus, general, vid c. abstract, simplu, nevid, general d. relativ, pozitiv, distributiv, vid 3. Termenii bacalaureat şi examen se află în raport de: a. ordonare b. identitate c. încrucişare d. contrarietate 4. Predicatul logic al propoziţiei Unele animale vânate în mod necontrolat sunt pe cale de dispariţie este: a. pe cale de dispariţie b. pe cale c. sunt pe cale d. sunt 5. Reprezintă o propoziţie particulară afirmativă: a. Aproape toţi elevii nu şi-au făcut tema. b. Doar unii elevi şi-au făcut tema. c. Prea mulţi elevi nu şi-au făcut tema. d. Niciun elev nu şi-a făcut tema. 6. Raţionamentul deductiv în care, din premise adevărate se obţin numai concluzii adevărate, este: a. complet b. nemijlocit c. valid d. tare 7. Nu se află printre elementele demonstraţiei: a. fundamentul demonstraţiei b. regulile demonstraţiei c. teza de demonstrat d. procedeul de demonstrare 8. Raţionamentul Dacă fiecare elev din clasa a IX-a B este bun la chimie, atunci toţi elevii din clasa a IX-a B sunt buni la chimie este un exemplu de: a. obversiune b. conversiune c. inducţie incompletă d. inducţie completă 9. Inducţia incompletă este: a. o particularizare, pornind de la toate obiectele unei clase b. o particularizare, pornind de la o parte din obiectele unei clase c. o generalizare, pornind de la toate obiectele unei clase d. o generalizare, pornind de la o parte din obiectele unei clase 10. Pe aceeaşi treaptă a unei clasificări corecte, între clasele obţinute trebuie să existe numai raporturi de: a. contrarietate b. opoziţie c. concordanţă d. ordonare",
    "barem": "câte 3 puncte pentru fiecare răspuns corect, astfel: 1-c, 2-c, 3-a, 4-a, 5-b, 6-c, 7-b, 8-d, 9-d, 10-b. 10x3p= 30 puncte"
  },
  "subiectul_2": {
    "subiect": "Se dau următoarele propoziţii: 1. Unele forme de guvernământ sunt monarhii. 2. Toate costumele scumpe sunt haine elegante. 3. Unii profesori nu sunt vorbitori de limba franceză. 4. Nicio prăjitură cu ciocolată nu este aliment dietetic. A. Precizaţi formula propoziţiei 4. B. Construiţi, atât în limbaj formal cât şi în limbaj natural, subcontrara propoziţiei 3 şi supraalterna propoziţiei 1. C. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 2 şi 4, atât în limbaj formal, cât şi în limbaj natural. D. Reprezentaţi prin metoda diagramelor Euler propoziţia categorică 3. E. Doi elevi, X şi Y, au următoarele opinii: X: Dacă unii oameni nu sunt profesori, atunci unii profesori nu sunt oameni. Y: Dacă nicio faptă morală nu este acţiune interesată, atunci nicio acţiune interesată nu este faptă morală. Pornind de la această situație: a. formalizați demersul logic specific celor două raționamente; b. explicați corectitudinea raționamentelor formalizate.",
    "barem": "A. precizarea formulei propoziţiei 4: SeP 2 puncte B. - câte 1 punct pentru construirea, în limbaj formal, a subcontrarei propoziţiei 3 (SiP) şi a supraalternei propoziţiei 1 (SaP) 2x1p= 2 puncte - câte 2 puncte pentru construirea, în limbaj natural, a subcontrarei propoziţiei 3 şi a supraalternei propoziţiei 1 2x2p= 4 puncte C. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propoziţiile 2 şi 4, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propoziţiile 2 şi 4 2x1p= 2 puncte - câte 2 puncte pentru derivarea, în limbaj natural, a obversei fiecăreia dintre propoziţiile 2 şi 4 2x2p= 4 puncte D. reprezentarea prin metoda diagramelor Euler a propoziţiei categorice 3 4 puncte E. a. câte 2 puncte pentru formalizarea fiecăruia dintre cele două raţionamente (X: SoP→PoS, respectiv Y: SeP→PeS) 2x2p= 4 puncte b. câte 2 puncte pentru explicarea corectitudinii logice a fiecăruia dintre celor două raţionamente (de exemplu, X: SoP→PoS conversiune nevalidă, se încalcă legea distribuirii termenilor; Y: SeP→PeS conversiune validă, se respectă legea distribuirii termenilor) 2x2p= 4 puncte"
  },
  "subiectul_3": {
    "subiect": "A. Fie următoarele două moduri silogistice: aaa-1, eao-3. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea oricăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un argument valid cu două premise, prin care să justificaţi propoziţia “Unele acte umane sunt imorale”. C. Fie următoarea definiţie: Medicul este persoana care practică medicina. a. Precizați o regulă de corectitudine pe care o încalcă definiţia dată. b. Menţionaţi două reguli de corectitudine a definirii, diferite de regula de la punctul a. şi construiţi, pentru fiecare dintre acestea, câte o definiţie care să le încalce.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: MaP MeP SaM MaS SaP SoP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - reprezentarea grafică, prin intermediul diagramelor Venn, a oricăruia dintre cele două moduri silogistice date 3 puncte - precizarea deciziei privind validitatea modului silogistic reprezentat grafic 1 punct B. - construirea, în limbaj formal, a argumentului valid care să justifice propoziţia dată 4 puncte - construirea, în limbaj natural, a argumentului valid care să justifice propoziţia dată 4 puncte C. a. precizarea oricărei reguli de corectitudine pe care o încalcă definiţia dată 2 puncte b. - câte 2 puncte pentru menţionarea fiecăreia dintre regulile de corectitudine a definirii, diferite de regula de la punctul a. 2x2p= 4 puncte - câte 2 puncte pentru construirea fiecăreia dintre definiţiile cerute 2x2p= 4 puncte"
  }
}