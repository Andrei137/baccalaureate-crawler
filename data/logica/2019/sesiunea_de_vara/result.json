{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Teza de demonstrat: a. poate fi o propoziție infirmată b. poate fi înlocuită pe parcursul demonstrației c. trebuie să fie clar și precis formulată d. trebuie să contribuie la demonstrarea fundamentului 2. Raționamentul Dacă toți elevii sunt sportivi, atunci unii sportivi sunt elevi este : a. deductiv imediat b. deductiv mediat c. inductiv imediat d. inductiv mediat 3. Termenii fructe și caise se află în raport logic de: a. identitate b. ordonare c. contrarietate d. încrucișare 4. Subiectul logic al propoziției Unele flori de primăvară sunt albe este: a. unele flori de primăvară b. flori de primăvară c. unele flori d. flori 5. Pe aceeași treaptă a unei clasificări corecte, între clasele obținute trebuie să existe numai raporturi logice de: a. opoziție b. ordonare c. identitate d. încrucișare 6. Termenul pisică albă este, din punct de vedere intensional: a. nevid, general, distributiv, precis b. relativ, abstract, simplu, negativ c. vid, singular, colectiv, vag d. absolut, concret, compus, pozitiv 7. În cazul unei inducţii incomplete, concluzia este: a. probabilă b. mai puţin generală decât premisele c. întotdeauna falsă d. întotdeauna adevărată 8. Inducţia completă este: a. o generalizare într-o clasă infinită de obiecte b. o generalizare într-o clasă finită de obiecte c. o particularizare într-o clasă infinită de obiecte d. o particularizare într-o clasă finită de obiecte 9. Dacă termenului casă de vacanță i se elimină însușirea de vacanță, atunci: a. intensiunea și extensiunea scad simultan b. intensiunea și extensiunea cresc simultan c. intensiunea crește, extensiunea scade d. extensiunea crește, intensiunea scade 10. Un sofism este un raționament: a. eronat, făcut cu intenție b. eronat, făcut fără intenție c. corect, făcut cu intenție d. corect, făcut fără intenție B. Fie termenii A, B, C şi D, astfel încât termenul A este în raport de contradicție cu termenul B, termenul C este subordonat termenului A și totodată se află în raport de contrarietate cu termenul D.Termenul D este o specie a termenului A și se află în opoziție cu termenul B. 1. Reprezentaţi, prin metoda diagramelor Euler, pe o diagramă comună, raporturile logice dintre cei patru termeni. 2. Stabiliţi, pe baza raporturilor existente între termenii A, B, C, D, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a. Niciun D nu este C. b. Unii C nu sunt A. c. Toți B sunt D. d. Unii D sunt C. e. Unii A sunt C. f. Niciun A nu este B.",
    "barem": "A. câte 2 puncte pentru fiecare răspuns corect, astfel: 1-c, 2-a, 3-b, 4-b, 5-a, 6-d, 7-a, 8-b, 9-d, 10-a 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei patru termeni 4 puncte 2. câte 1 punct pentru fiecare răspuns corect, astfel: a-A, b-F, c-F, d-F, e-A, f-A 6x1p= 6 puncte"
  },
  "subiectul_2": {
    "subiect": "Se dau următoarele propoziții: 1. Niciun lider de opinie nu este timid. 2. Unele resurse naturale nu sunt regenerabile. 3. Unii studenți sunt antreprenori de succes. 4. Toate cosmeticele sunt produse perisabile. A. Precizaţi formulele logice corespunzătoare propozițiilor 2 și 4. B. Construiţi, atât în limbaj formal cât şi în limbaj natural, contradictoria propoziției 1, subcontrara propoziției 2, supraalterna propoziției 3 și subalterna propoziției 4. C. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propozițiile 1 şi 4, atât în limbaj formal, cât şi în limbaj natural. D. Construiţi, atât în limbaj formal cât şi în limbaj natural, obversa conversei propoziției 3. E. Doi elevi, X şi Y, opinează astfel: X: Dacă unele fapte nu sunt morale, atunci unele fapte sunt imorale. Y: Dacă toate legumele sunt alimente sănătoase, atunci toate alimentele sănătoase sunt legume. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului Y.",
    "barem": "A. câte 1 punct pentru precizarea formulelor logice corespunzătoare propozițiilor date: 2-SoP, 4- SaP 2x1p= 2 puncte B. - câte 1 punct pentru construirea, în limbaj formal, a contradictoriei propoziției 1 (SiP), a subcontrarei propoziției 2 (SiP), a supraalternei propoziției 3 (SaP) și a subalternei propoziției 4 (SiP) 4x1p= 4 puncte - câte 1 punct pentru construirea, în limbaj natural, a contradictoriei propoziției 1, a subcontrarei propoziției 2 , a supraalternei propoziției 3 și a subalternei propoziției 4 4x1p= 4 puncte C. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 4, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 4 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 1 şi 4 2x1p= 2 puncte D. - construirea, în limbaj formal, a obversei conversei propoziției 3 (Po~S) 2 puncte - construirea, în limbaj natural, a obversei conversei propoziției 3 2 puncte E. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SoP→Si~P, respectiv Y: SaP→PaS) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X: SoP→Si~P, obversiune validă, Y: SaP→PaS conversiune nevalidă) 2x1p= 2 puncte c. explicarea corectitudinii/ incorectitudinii logice a raționamentului elevului Y (de exemplu, Y: SaP→PaS conversiune nevalidă, se încalcă legea distribuirii termenilor, termenul P apare distribuit în concluzie dar nu este distribuit în premisă) 2 puncte"
  },
  "subiectul_3": {
    "subiect": "A. Fie următoarele două moduri silogistice: aae-2, iai-3. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia “Nicio propoziție clară nu este interpretabilă”. C. Fie următorul silogism: Unele cărți ce conțin termeni complicați nu sunt cărți ușor de citit pentru că nicio carte de filosofie nu este ușor de citit, iar toate cărțile de filosofie sunt cărți ce conțin termeni complicați. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul mediu este distribuit în ambele premise. 2. Predicatul logic al concluziei este reprezentat de termenul „cărți ce conțin termeni complicați”. 3. Concluzia silogismului este o propoziție particulară negativă. 4. Subiectul logic al concluziei este distribuit atât în premisă, cât și în concluzie. D. Fie următoarea definiţie: Geografia este știința care studiază munții și câmpiile. a. Menţionaţi o regulă de corectitudine pe care o încalcă definiţia dată. b. Precizați o altă regulă de corectitudine a definirii, diferită de regula identificată la punctul a. şi construiţi o definiţie care să o încalce, având ca definit termenul „geografia”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PaM MiP SaM MaS SeP SiP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: aae-2 - mod silogistic nevalid, iai-3 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-A, 2-F, 3-A, 4-F 4x1p= 4 puncte D. a. menţionarea oricărei reguli de corectitudine pe care o încalcă definiţia dată 2 puncte b. - precizarea oricărei alte reguli de corectitudine a definirii, diferită de regula de la punctul a. 2 puncte - construirea definiţiei cerute, având ca definit termenul „geografia” 2 puncte"
  }
}