{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Fundamentul unei demonstrații este: a. o propoziție concretă pe care o propunem și pe care urmează să o argumentăm b. o propoziție probabilă pe care urmează să o argumentăm c. un ansamblu de premise din care urmează să conchidem teza d. teza pe care urmează să o demonstrăm sau să o dovedim 2. Raționamentul „Deoarece toate teoremele sunt demonstrabile, rezultă că nicio teoremă nu este nedemonstrabilă, “ este: a. o conversiune simplă b. o conversiune prin accident c. un silogism d. o obversiune 3. Termenii „stejar“ și „brad““ se află în raport de: a. ordonare b. contrarietate c. încrucișare d. identitate 4. Predicatul logic al propoziției „Stelele sunt corpuri cerești cu lumină proprie“ este: a. corpuri cerești cu lumină proprie b. sunt corpuri c. sunt corpuri cerești d. sunt corpuri cerești cu lumină proprie 5. Una din regulile de corectitudine ale operației de clasificare este regula raportului de: a. identitate între clase b. încrucișare între clase c. ordonare între clase d. opoziție între clase 6. Termenul „văr primar“ este din punct de vedere intensional: a. absolut, concret, negativ, compus b. absolut, abstract, negativ, simplu c. relativ, concret, pozitiv, compus d. relativ, abstract, pozitiv, simplu 7. Inducţia incompletă este: a. o generalizare, pornind de la o parte din obiectele unei clase b. o particularizare, pornind de la o parte din obiectele unei clase c. o generalizare, pornind de la toate obiectele unei clase d. o particularizare, pornind de la toate obiectele unei clase 8. În cazul unei clase cu număr mic, finit de elemente se poate deriva o concluzie certă dacă se cercetează: a. unele elemente ale clasei, prin inducție incompletă b. elementele reprezentative ale clasei, prin inducție completă c. toate elementele clasei, prin inducție completă d. toate elementele reprezentative, prin inducție incompletă 9. Dacă termenului „examen de bacalaureat“ i se elimină proprietatea „de bacalaureat“, atunci: a. intensiunea scade, extensiunea scade b. intensiunea crește, extensiunea crește c. intensiunea scade, extensiunea crește d. intensiunea crește, extensiunea scade 10. Propoziția „Unele erori de argumentare nu sunt erori formale“ este a. particulară afirmativă b. universală afirmativă c. universală negativă d. particulară negativă B. Fie termenii A, B, C, D, şi E astfel încât termenul A este supraordonat termenului B. Termenul C se află în raport de încrucișare cu termenul A, dar în raport de opoziție cu termenul B. Termenul D este specie a termenului A, dar se află în raport de încrucișare atât cu termenul B, cât și cu termenul C. Termenul E este specie a termenului C, dar se află în raport de încrucișare atât cu termenul A, cât și cu termenul D. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii A, B, C, D, E care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a. Toți D sunt A. b. Unii B sunt C. c. Unii D sunt B. d. Unii E sunt D. e. Niciun A nu este C. f. Unii D nu sunt C. g. Toți E sunt B. h. Unii B nu sunt A.",
    "barem": "A. câte 2 puncte pentru fiecare răspuns corect, astfel: 1-c, 2-d, 3-b, 4-a, 5-d, 6-c, 7-a, 8-c, 9-c, 10-d 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-A, b-F, c-A, d-A, e-F, f-A, g-F, h-F 8x1p= 8 puncte"
  },
  "subiectul_2": {
    "subiect": "Se dau următoarele propoziţii: 1. Toate acțiunile responsabile sunt rezultate ale educației. 2. Unele alergii sunt reacții sezoniere. 3. Niciun scriitor de succes nu este persoană lipsită de imaginație. 4. Unele vertebrate nu sunt păsări. A. Construiţi, atât în limbaj formal cât şi în limbaj natural, contrara propoziției 1, contradictoria propoziției 2, subalterna propoziției 3 și subcontrara propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 2 şi 3, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, obversa conversei subcontrarei propoziției 4, respectiv, obversa contrarei propoziției 1. D. Doi elevi, X şi Y, opinează astfel: X: Dacă toate cărțile de filosofie sunt valori culturale, atunci toate valorile culturale sunt cărți de filosofie. Y: Dacă unele soluții propuse sunt corecte, atunci unele soluții propuse nu sunt incorecte. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului X.",
    "barem": "A. - câte 1 punct pentru construirea, în limbaj formal, a contrarei propoziției 1 (SeP), a contradictoriei propoziției 2 (SeP), a subalternei propoziției 3 (SoP) și a subcontrarei propoziției 4 (SiP) 4x1p= 4 puncte - câte 1 punct pentru construirea, în limbaj natural, a contrarei propoziției 1, a contradictoriei propoziției 2, a subalternei propoziției 3 și a subcontrarei propoziției 4 4x1p= 4 puncte B. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 2 și 3, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 2 și 3 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 2 şi 3 2x1p= 2 puncte C. - câte 1 punct pentru construirea, în limbaj formal, a obversei conversei subcontrarei propoziției 4 (Po~S), respectiv, a obversei contrarei propoziției 1 (Sa~P) 2x1p= 2 puncte - câte 2 puncte pentru construirea, în limbaj natural, a obversei conversei subcontrarei propoziției 4, respectiv, a obversei contrarei propoziției 1 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SaP→PaS, respectiv Y: SiP→So~P) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X:SaP→PaS, raționament incorect/conversiune nevalidă, Y:SiP→So~P, raționament corect/obversiune validă) 2x1p= 2 puncte c. explicarea corectitudinii/ incorectitudinii logice a raționamentului elevului X (de exemplu, X: SaP→PaS conversiune nevalidă, se încalcă legea distribuirii termenilor, termenul P apare distribuit în concluzie dar nu este distribuit în premisă) 2 puncte"
  },
  "subiectul_3": {
    "subiect": "A. Fie următoarele două moduri silogistice: eae-3, iai-4. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia “Unii italieni sunt pictori talentați”. C. Fie următorul silogism: Întrucât niciun elev premiant nu este leneș, iar toți oamenii nemulțumiți sunt leneși, rezultă că niciun elev premiant nu este om nemulțumit. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul mediu este distribuit în premisa minoră. 2. Predicatul logic al concluziei este reprezentat de termenul „elev premiant”. 3. Concluzia silogismului este o propoziție universală afirmativă. 4. Subiectul logic al concluziei este distribuit atât în premisă, cât și în concluzie. D. Fie următoarea definiţie: Omul este minunea universului. 1. Menţionaţi o regulă de corectitudine pe care o încalcă definiţia dată. 2. Precizați o altă regulă de corectitudine a definirii, diferită de regula identificată la punctul a. şi construiţi o definiţie care să o încalce, având ca definit termenul „om”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: MeP PiM MaS MaS SeP SiP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: eae-3- mod silogistic nevalid, iai-4 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-A, 2-F, 3-F, 4-A 4x1p= 4 puncte D. 1. menţionarea oricărei reguli de corectitudine pe care o încalcă definiţia dată 2 puncte 2. - precizarea oricărei alte reguli de corectitudine a definirii, diferită de regula de la punctul a. 2 puncte - construirea definiţiei cerute, având ca definit termenul „om” 2 puncte"
  }
}