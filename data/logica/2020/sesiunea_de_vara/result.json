{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Procesul de demonstrare este: a. o propoziție concretă pe care urmează să o argumentăm b. raționamentul sau ansamblul de raționamente prin care derivăm teza din premise c. un ansamblu de premise d. un ansamblu de propoziții false 2. Raționamentul „Nicio inferență nevalidă nu este corectă, deci toate inferențele nevalide sunt incorecte“ este: a. o obversiune b. o conversiune simplă c. o conversiune prin accident d. un raționament deductiv mediat 3. Raportul de ordonare se stabilește între termenii: a. soldat – ostaș b. lalea – narcisă c. inginer – român d. felină – pisică 4. Predicatul logic al propoziției „Toate problemele de logică sunt provocări interesante“ este: a. sunt b. sunt provocări c. provocări interesante d. sunt provocări interesante 5. Este o regulă de corectitudine a operației de clasificare: a. regula afirmativității b. regula omogenității c. regula prevenirii erorii circularității d. regula clarității și preciziei 6. Termenul „echipă de baschet“ este din punct de vedere extensional: a. vid, singular, colectiv, precis b. nevid, general, distributiv, imprecis c. vid, singular, distributiv, imprecis d. nevid, general, colectiv, precis 7. Inducţia completă: a. permite examinarea fiecărui element al unei clase b. are o concluzie probabilă, dacă premisele sunt adevărate c. se mai numeşte şi inducţie amplificatoare d. are o concluzie cu un grad redus de generalitate în raport cu premisele 8. Inducţia incompletă se caracterizează prin: a. valoare de cunoaştere redusă b. concluzie probabilă c. concluzie certă d. aplicarea asupra unei clase cu un număr mic de elemente 9. Intensiunea termenului „dreptunghi“ este formată din totalitatea: a. poligoanelor neregulate b. paralelogramelor cu toate unghiurile drepte c. proprietăților care definesc dreptunghiul d. poligoanelor regulate 10. Propoziția „Unele exerciții de logică sunt ușor de rezolvat“ este: a. particulară negativă b. particulară afirmativă c. universală negativă d. universală afirmativă B. Fie termenii A, B, C, D și E, astfel încât termenul A se află în raport de încrucișare cu termenul B și în opoziție cu termenul D. Termenul B este supraordonat termenului D. Termenul C este specie atât pentru A cât și pentru B, iar termenul E se află în raport de opoziție cu termenii C și D, dar în raport de încrucișare cu termenii A și B. 1. Reprezentați, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliți, pe baza raporturilor existente între termenii A, B, C, D, E, care dintre următoarele propoziții sunt adevărate și care sunt false (notați propozițiile adevărate cu litera A, iar propozițiile false cu litera F): a. Toți C sunt A. b. Unii A nu sunt B. c. Niciun D nu este B. d. Toți C sunt B. e. Toți A sunt D. f. Toți D sunt B. g. Niciun B nu este E. h. Toți D sunt E.",
    "barem": "A. câte 2 puncte pentru fiecare răspuns corect, astfel: 1-b, 2-a, 3-d, 4-c, 5-b, 6-d, 7-a, 8-b, 9-c, 10-b 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-A, b-A, c-F, d-A, e-F, f-A, g-F, h-F 8x1p= 8 puncte"
  },
  "subiectul_2": {
    "subiect": "Se dau următoarele propoziții: 1. Unii arbori sunt conifere. 2. Nicio axiomă nu este adevăr demonstrabil. 3. Unii șerpi nu sunt veninoși. 4. Toate meduzele sunt animale nevertebrate. A. Construiți, atât în limbaj formal cât și în limbaj natural, subcontrara propoziției 1, contrara propoziției 2, supraalterna propoziției 3, și subalterna propoziției 4. B. Aplicați explicit operațiile de conversiune şi obversiune, pentru a deriva conversa și obversa corecte ale fiecăreia dintre propozițiile 2 și 4, atât în limbaj formal, cât și în limbaj natural. C. Construiți, atât în limbaj formal cât şi în limbaj natural conversa obversei contradictoriei propoziției 1, respectiv, conversa subcontrarei propoziției 3. D. Doi elevi, X şi Y, opinează astfel: X: Dacă unele mamifere sunt animale acvatice, atunci unele animale acvatice sunt mamifere. Y: Dacă unele acțiuni planificate nu sunt eficiente, atunci unele acțiuni eficiente nu sunt planificate. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului Y.",
    "barem": "A. - câte 1 punct pentru construirea, în limbaj formal, a subcontrarei propoziției 1 (SoP), a contrarei propoziției 2 (SaP), a supraalternei propoziției 3 (SeP) și a subalternei propoziției 4 (SiP) 4x1p= 4 puncte - câte 1 punct pentru construirea, în limbaj natural, a subcontrarei propoziției 1, a contrarei propoziției 2, a supraalternei propoziției 3 și a subalternei propoziției 4 4x1p= 4 puncte B. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 2 și 4, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 2 și 4 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 2 şi 4 2x1p= 2 puncte C. - câte 1 punct pentru construirea, în limbaj formal, a conversei obversei contradictoriei propoziției 1 (~PiS), respectiv, a conversei subcontrarei propoziției 3 (PiS) 2x1p= 2 puncte - câte 2 puncte pentru construirea, în limbaj natural, a conversei obversei contradictoriei propoziției 1, respectiv, a conversei subcontrarei propoziției 3 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SiP → PiS, respectiv Y: SoP → PoS) 2x2p= 4 puncte b. câte 1 punct pentru precizarea corectitudinii/incorectitudinii logice a fiecăruia dintre cele două raționamente formalizate (de exemplu, X: SiP→PiS, raționament corect/conversiune validă, Y: SoP→PoS, raționament incorect/conversiune nevalidă) 2x1p= 2 puncte c. explicarea corectitudinii/incorectitudinii logice a raționamentului elevului Y (de exemplu, Y: SoP→PoS conversiune nevalidă, se încalcă legea distribuirii termenilor, termenul S apare distribuit în concluzie, dar nu este distribuit în premisă) 2 puncte"
  },
  "subiectul_3": {
    "subiect": "A. Fie următoarele două moduri silogistice: eio-2, aee-4. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificați propoziția „Unele mamifere sunt carnivore“. C. Fie următorul silogism: „Dacă unele compromisuri sunt fapte inadmisibile, atunci unele compromisuri nu sunt acceptate, având în vedere că niciun fapt inadmisibil nu este acceptat“. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul major este distribuit atât în premisă, cât și în concluzie. 2. Concluzia silogismului este o propoziție universală negativă. 3. Predicatul logic al concluziei este reprezentat de termenul „compromisuri“. 4. Subiectul logic al concluziei este nedistribuit atât în premisă, cât și în concluzie. D. Fie următoarea definiţie: „Inducția incompletă este un raționament inductiv“. a. Menţionaţi o regulă de corectitudine pe care o încalcă definiţia dată. b. Precizați o altă regulă de corectitudine a definirii, diferită de regula identificată la punctul a. şi construiţi o definiţie care să o încalce, având ca definit termenul „inducție incompletă“.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PeM PaM SiM MeS SoP SeP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: eio-2 - mod silogistic valid, aee-4 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-A, 2-F, 3-F, 4-A 4x1p= 4 puncte D. a. menţionarea oricărei reguli de corectitudine pe care o încalcă definiţia dată 2 puncte b. - precizarea oricărei alte reguli de corectitudine a definirii, diferită de regula de la punctul a. 2 puncte - construirea definiţiei cerute, având ca definit termenul „inducție incompletă” 2 puncte"
  }
}