{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. În situația în care demonstrația este logic corectă, procesul de demonstrare va trebui să fie format numai din raționamente: a. inductive valide b. deductive tari c. inductive tari d. deductive valide 2. Raționamentul Orice melancolic este introvertit; așadar, unii introvertiți sunt melancolici este: a. deductiv mediat, de tip silogism b. deductiv imediat, de tip conversiune simplă c. deductiv imediat, de tip conversiune prin accident d. inductiv incomplet, de tip inducție prin simplă enumerare 3. Se stabilește un raport de contrarietate între termenii: a. pix cu gel și creion b. delfin și mamifer c. legal și ilegal d. elev la profilul umanist și persoană pasionată de informatică 4. Cuantorul propoziției „Nicio depășire a termenului limită nu este acceptată” este: a. „nicio depășire” b. „nicio” c. „nicio depășire a termenului” d. „nicio depășire a termenului limită” 5. Clasificarea elevilor participanți la un concurs național de dezbateri în fete, elevi din mediul urban, elevi din mediul rural și băieți: a. este incorectă, deoarece are două criterii și încalcă regula raportului de opoziție între clase b. este corectă, deoarece are un singur criteriu și are numai raporturi de opoziție între clase c. este prea abundentă d. este incompletă 6. Alegeți termenul care este simultan absolut și general: a. nepoată b. poetul Mihai Eminescu c. colega mea d. carte 7. Se caracterizează prin probabilitate și caracter amplificator concluzia: a. unei inducții complete b. unei inducții incomplete c. unui silogism valid d. unei conversiuni valide 8. Inducția completă produce din premise adevărate o concluzie: a. cu un grad foarte ridicat de probabilitate b. cu o valoare de adevăr nedeterminată c. sigur adevărată d. ce poate fi și falsă 9. Dacă termenului proiect european i se elimină însușirea european, atunci: a. intensiunea scade, iar extensiunea crește b. intensiunea crește, iar extensiunea scade c. crește, atât intensiunea, cât și extensiunea d. scade, atât intensiunea, cât și extensiunea 10. Propoziția „Orice persoană își dorește să fie împlinită” este: a. particular afirmativă b. universal negativă c. particular negativă d. universal afirmativă B. Fie termenii A, B, C, D şi E astfel încât termenii A și E sunt termeni contrari, fiind specii ale termenului D; termenii D și B sunt în raport de identitate; termenul C se află în raport de încrucișare cu termenii B, D și E, dar de opoziție cu termenul A. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii A, B, C, D, E care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a. Niciun A nu este C. b. Toţi A sunt B. c. Unii E nu sunt C. d. Unii C sunt A. e. Toți D sunt A. f. Unii C sunt E. g. Niciun B nu este E. h. Unii D nu sunt A.",
    "barem": "A. câte 2 puncte pentru fiecare răspuns corect, astfel: 1-d, 2-c, 3-a, 4-b, 5-a, 6-d, 7-b, 8-c, 9-a, 10-d 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-A, b-A, c-A, d-F, e-F, f-A, g-F, h-A 8x1p= 8 puncte"
  },
  "subiectul_2": {
    "subiect": "Se dau următoarele propoziţii: 1. Toate sportivele cu rezultate bune la olimpiadă sunt persoane motivate. 2. Unele tratate nefilosofice ale lui Aristotel sunt traduse integral în limba română. 3. Nicio guvernare militară nu este favorabilă libertății presei. 4. Unele articole din revista de psihologie nu sunt articole despre inteligența emoțională. A. Construiţi, atât în limbaj formal cât şi în limbaj natural, subalterna propoziției 1, subcontrara propoziției 2, contrara propoziției 3 și contradictoria propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 2, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, supraalterna conversei contradictoriei propoziției 3, respectiv, conversa supraalternei propoziției 4. D. Doi elevi, X şi Y, opinează astfel: X: Romburile sunt pătrate pentru că pătratele sunt romburi. Y: Putem spune că unele produse de top nu sunt ieftine dacă există produse de top care sunt scumpe. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului X.",
    "barem": "A. - câte 1 punct pentru construirea, în limbaj formal, a subalternei propoziției 1 (SiP), a subcontrarei propoziției 2 (SoP), a contrarei propoziției 3 (SaP) și a contradictoriei propoziției 4 (SaP) 4x1p= 4 puncte - câte 1 punct pentru construirea, în limbaj natural, a subalternei propoziției 1, a subcontrarei propoziției 2, a contrarei propoziției 3 și a contradictoriei propoziției 4 4x1p= 4 puncte B. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 2, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 2 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 1 şi 2 2x1p= 2 puncte C. - câte 1 punct pentru construirea, în limbaj formal, a supraalternei conversei contradictoriei propoziției 3 (PaS), respectiv, a conversei supraalternei 4 (PeS/PoS) 2x1p= 2 puncte - câte 2 puncte pentru construirea, în limbaj natural, a supraalternei conversei contradictoriei propoziției 3, respectiv, a conversei supraalternei propoziției 4 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SaP→PaS, respectiv Y: SiP→So~P) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X: SaP→PaS conversiune nevalidă/raționament incorect, Y: SiP→So~P obversiune validă/raționament corect) 2x1p= 2 puncte c. explicarea corectitudinii/ incorectitudinii logice a raționamentului elevului X (de exemplu, X: SaP→PaS conversiune nevalidă, se încalcă legea distribuirii termenilor, termenul P apare distribuit în concluzie, dar nu este distribuit în premisă) 2 puncte"
  },
  "subiectul_3": {
    "subiect": "A. Fie următoarele două moduri silogistice: aoo-2, eae-3. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia „Unele alimente fără gluten nu sunt gustoase”. C. Fie următorul silogism: Unele comportamente acceptate social sunt empatice, deoarece unele manifestări empatice sunt dezirabile moral, iar toate comportamentele dezirabile moral sunt acceptate social. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul minor este nedistribuit în premisă. 2. Subiectul logic al concluziei este reprezentat de termenul „empatic”. 3. Concluzia silogismului este o propoziție universală afirmativă. 4. Predicatul logic al concluziei este nedistribuit în concluzie. D. Fie următoarea definiţie: Politica este activitatea politicianului. 1. Menţionaţi o regulă de corectitudine pe care o încalcă definiţia dată. 2. Precizați o altă regulă de corectitudine a definirii, diferită de regula identificată la punctul 1. şi construiţi o definiţie care să o încalce, având ca definit termenul „politică”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PaM MeP SoM MaS SoP SeP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: aoo-2 - mod silogistic valid, eae-3 - mod silogistic nevalid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-A, 2-F, 3-F, 4-A 4x1p= 4 puncte D. 1. menţionarea oricărei reguli de corectitudine pe care o încalcă definiţia dată 2 puncte 2. - precizarea oricărei alte reguli de corectitudine a definirii, diferită de regula de la punctul a. 2 puncte - construirea definiţiei cerute, având ca definit termenul „politică” 2 puncte"
  }
}