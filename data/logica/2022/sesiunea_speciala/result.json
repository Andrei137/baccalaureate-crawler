{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Atunci când stabilim dacă o demonstrație este corectă sau nu, analizăm: a. fundamentul demonstrației, care trebuie să depindă de demonstrarea tezei b. procedeul demonstrației, care trebuie sa cuprindă numai raționamente valide c. teza de demonstrat, care trebuie sa fie o propoziție falsă d. premisele/argumentele demonstrației, care trebuie să fie propoziții false 2. Raționamentul a cărui concluzie nu spune mai mult decât premisele din care a fost obţinută se numește: a. raționament inductiv incomplet b. analogie c. raționament deductiv d. raționament inductiv prin simplă enumerare 3. Termenii număr par și număr divizibil cu 2 se află în raport de: a. identitate b. contrarietate c. ordonare d. contradicție 4. Predicatul logic al propoziției Există automobile electrice marca Tesla este: a. automobile electrice b. automobile c. (automobile) marca Tesla d. există 5. În structura unei clasificări nu putem regăsi: a. procesul de clasificare b. elementele clasificării c. clasele d. criteriul clasificării 6. Din punct de vedere extensional, termenul tigru este un termen: a. singular b. simplu c. general d. concret 7. Cuantorul propoziției Toate narcisele sunt flori este: a. „toate” b. „toate narcisele” c. „sunt” d. „sunt flori” 8. În cazul inducției complete putem concluziona că întreaga clasă de obiecte posedă o anumită proprietate dacă: a. majoritatea obiectelor posedă respectiva proprietate b. un număr mare de obiecte posedă respectiva proprietate c. câteva obiecte posedă respectiva proprietate d. fiecare obiect posedă respectiva proprietate 9. Dacă termenului fizician celebru i se elimină proprietatea celebru atunci: a. extensiunea scade, iar intensiunea crește b. intensiunea nu se modifică c. extensiunea rămâne constantă d. extensiunea crește, iar intensiunea scade 10. Propoziția Unele păsări sunt zburătoare este: a. universală afirmativă b. universală negativă c. particulară afirmativă d. particulară negativă B. Fie termenii A, B, C, D şi E astfel încât termenul A se află în raport de identitate cu termenul B, termenul C se află în raport de încrucișare cu termenul B și în raport de contrarietate cu termenul D, iar termenul D este subordonat termenului A. Termenul E este specie atât a termenului B, cât și a termenului C. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii A, B, C, D, E, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a. Unii C nu sunt E. b. Toţi D sunt B. c. Niciun A nu este E. d. Unii D sunt B. e. Toți C sunt E. f. Unii A sunt C. g. Niciun E nu este A. h. Toți B sunt C.",
    "barem": "A. câte 2 puncte pentru fiecare răspuns corect, astfel: 1-b, 2-c, 3-a, 4-c, 5-a, 6-c, 7-a, 8-d, 9-d, 10-c 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-A, b-A, c-F, d-A, e-F, f-A, g-F, h-F 8x1p= 8 puncte"
  },
  "subiectul_2": {
    "subiect": "Se dau următoarele propoziţii: 1. Toate operele de artă sunt realizări bazate pe eforturi conștiente. 2. Unele științe nu sunt demersuri de cercetare deductivă. 3. Niciun stereotip nu este rezultat al gândirii critice. 4. Unele opere filosofice sunt lecturi fundamentale. A. Construiţi, atât în limbaj formal cât şi în limbaj natural, subalterna propoziției 1, contradictoria propoziției 2, contrara propoziției 3 și subcontrara propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 3, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, conversa obversei supraalternei propoziției 4, respectiv, conversa supraalternei propoziției 2. D. Doi elevi, X şi Y, opinează astfel: X: Dacă toate cărțile recomandate de școală sunt lecturi indispensabile educației, atunci unele lecturi indispensabile educației sunt cărți recomandate de școală. Y: Toate romanele polițiste sunt lecturi palpitante, deoarece toate lecturile palpitante sunt romane polițiste. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului Y.",
    "barem": "A. - câte 1 punct pentru construirea, în limbaj formal, a subalternei propoziției 1 (SiP), a contradictoriei propoziției 2 (SaP), a contrarei propoziției 3 (SaP) și a subcontrarei propoziției 4 (SoP) 4x1p= 4 puncte - câte 1 punct pentru construirea, în limbaj natural, a subalternei propoziției 1, a contradictoriei propoziției 2, a contrarei propoziției 3 și a subcontrarei propoziției 4 4x1p= 4 puncte B. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 3, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 3 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 1 şi 3 2x1p= 2 puncte C. - câte 1 punct pentru construirea, în limbaj formal, a conversei obversei supraalternei propoziției 4 (~PeS/~PoS), respectiv, a conversei supraalternei propoziției 2 (PeS/PoS) 2x1p= 2 puncte - câte 2 puncte pentru construirea, în limbaj natural, a conversei obversei supraalternei propoziției 4, respectiv, a conversei supraalternei propoziției 2 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SaP→PiS, respectiv Y: SaP→PaS) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X:SaP→PiS, conversiune validă/raționament corect, Y:SaP→PaS, conversiune nevalidă/raționament incorect) 2x1p= 2 puncte c. explicarea corectitudinii/ incorectitudinii logice a raționamentului elevului Y (de exemplu, Y:SaP→PaS conversiune nevalidă, se încalcă legea distribuirii termenilor, termenul P apare distribuit în concluzie, dar nu este distribuit în premisă) 2 puncte"
  },
  "subiectul_3": {
    "subiect": "A. Fie următoarele două moduri silogistice: eio-1, aeo-4. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia „Niciun elev conștiincios nu este nepregătit pentru examene”. C. Fie următorul silogism: Unele limbi moderne sunt limbi romanice, deci unele limbi similare cu limba română sunt limbi moderne, din moment ce toate limbile romanice sunt similare cu limba română. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1.Termenul minor este reprezentat de termenul „limbi romanice”. 2. Premisa majoră a silogismului este o propoziție particular afirmativă. 3. Predicatul logic al concluziei este nedistribuit în premisă, dar este distribuit în concluzie. 4. Termenul mediu este distribuit în ambele premise. D. Fie următoarea definiţie: Conversiunea este o inferență imediată care nu este obversiune. 1. Menţionaţi o regulă de corectitudine pe care o încalcă definiţia dată. 2. Precizați o altă regulă de corectitudine a definirii, diferită de regula identificată la punctul 1. şi construiţi o definiţie care să o încalce, având ca definit termenul „conversiune”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: MeP PaM SiM MeS SoP SoP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: eio-1 - mod silogistic valid, aeo-4 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-F, 2-A, 3-F, 4-F 4x1p= 4 puncte D. 1. menţionarea oricărei reguli de corectitudine pe care o încalcă definiţia dată 2 puncte 2. - precizarea oricărei alte reguli de corectitudine a definirii, diferită de regula de la punctul a. 2 puncte - construirea definiţiei cerute, având ca definit termenul „conversiune” 2 puncte"
  }
}