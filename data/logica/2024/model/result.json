{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Fundamentul demonstrației este: a. un ansamblu de raționamente valide b. un ansamblu de premise din care va fi conchisă teza c. o concluzie din care va fi dedusă teza d. o propoziție falsă 2. Raționamentul „Toți delfinii sunt mamifere; prin urmare, unele mamifere sunt delfini.” este: a. o conversiune simplă b. o obversiune c. un silogism d. o conversiune prin accident 3. Între termenii Mihai Eminescu și autorul poeziei „Floare albastră” există un raport logic de: a. încrucișare b. identitate c. ordonare d. contrarietate 4. Cuantorul propoziției „Unele mamifere acvatice sunt balene.” este: a. unele mamifere c. unele b. unele mamifere acvatice d. sunt 5. Pe aceeași treaptă a clasificării, între clasele obținute trebuie să existe raporturi de: a. încrucișare b. opoziție c. ordonare d. identitate 6. Din punct de vedere intensional, termenul tigru siberian este: a. absolut, concret b. negativ, simplu c. precis, distributiv d. general, nevid 7. Predicatul logic al propoziției ”Unii oameni sunt pesimiști din fire.” este: a. sunt pesimiști din fire b. pesimiști c. pesimiști din fire d. sunt pesimiști 8. Este un exemplu de propoziție universal negativă, propoziția: a. Majoritatea oamenilor sunt persoane fericite. b. Multe activități extrașcolare sunt activități dedicate comunității. c. Multe dintre plante nu sunt plante iubitoare de apă. d. Hidrocentralele nu sunt instalații producătoare de energie atomică. 9. Extensiunea termenului pictor impresionist este formată din: a. tehnica de lucru a unor pictori b. totalitatea pictorilor impresioniști c. tablourile realizate de pictorii impresioniști d. participarea la expoziții 10. Propoziției categorice „Toate poligoanele trilatere sunt triunghiuri.” îi corespunde formula: a. SaP c. SeP b. SiP d. SoP B. Se dau termenii A, B, C, D şi E astfel încât termenii A şi B se află în raport de identitate; termenul C este o specie a termenului A, termenul D este specie a termenului B aflată în raport de încrucișare cu termenul C; iar termenul E se află, în raport de încrucișare cu termenul A şi de contrarietate cu termenii C și D. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii A, B, C, D, E care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a) Unii E nu sunt C. c) Niciun B nu este C. e) Niciun A nu este D. g) Toți D sunt B. b) Toți C sunt B d). Unii D sunt E f) Unii A sunt E. h) Unii C nu sunt A.",
    "barem": "A. câte 2 puncte pentru fiecare răspuns corect, astfel: 1-b, 2-d, 3-b, 4-c, 5-b, 6-a, 7-c, 8-d, 9-b, 10-a 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-A , b-A , c-F , d-F, e-F , f-A, g-A , h-F 8x1p= 8 puncte"
  },
  "subiectul_2": {
    "subiect": "Se dau următoarele propoziţii: 1. Niciun cântec popular nu este lipsit de valoare stilistică. 2. Unele dimineți de vară sunt răcoroase. 3. Toți pictorii români contemporani sunt recunoscuți în diaspora română. 4. Unele societăți conservatoare nu sunt state moderne. A. Construiţi, atât în limbaj formal cât şi în limbaj natural, contradictoria propoziției 1, subcontrara propoziției 2, subalterna propoziției 3 și supraalterna propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 2, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, contradictoria conversei supraalternei propoziției 4, respectiv, obversa conversei propoziției 3. D. Doi elevi, X şi Y, opinează astfel: X: Dacă niciun fluture monarh nu este adaptat mediului acvatic, atunci toți fluturii monarh sunt neadaptați mediului acvatic. Y: Se poate spune că unele legende istorice nu sunt mărturii atestate documentar, dacă ne bazăm pe faptul că unele mărturii atestate documentar nu sunt legende istorice. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului Y.",
    "barem": "A. - câte 1 punct pentru construirea, în limbaj formal, a contradictoriei propoziției 1 (SiP), a subcontrarei propoziției 2 (SoP), a subalternei propoziției 3 (SiP) și a supraalternei propoziției 4 (SeP) 4x1p= 4 puncte - câte 1 punct pentru construirea, în limbaj natural, a contradictoriei propoziției 1, a subcontrarei propoziției 2, a subalternei propoziției 3 și a supraalternei propoziției 4 4x1p= 4 puncte B. - câte 1 punct pentru aplicarea explicită a celor două operații, pentru a deriva conversa și obversa corecte ale fiecăreia dintre propozițiile 1 și 2, în limbaj formal (2x1p)+(2x1p)=4 puncte - câte 1 punct pentru derivarea, în limbaj natural, a conversei și a obversei fiecăreia dintre propozițiile 1 și 2 (2x1p)+(2x1p)=4 puncte C.- câte 1 punct pentru construirea, în limbaj formal, a contradictoriei conversei supraalternei propoziției 4 (PiS), respectiv, a obversei conversei propoziției 3 (Po~S) 2x1p= 2 puncte - câte 2 puncte pentru construirea, în limbaj natural, a contradictoriei conversei supraalternei propoziției 4, respectiv, a obversei conversei propoziției 3 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SeP→Sa~P, respectiv Y: SoP→PoS) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X: SeP→Sa~P, obversiune validă/ raționament corect, Y: SoP→PoS, conversiune nevalidă/ raționament incorect) 2x1p= 2 puncte c. explicarea corectitudinii/ incorectitudinii logice a raționamentului elevului Y (de exemplu, Y: SoP→PoS conversiune nevalidă, se încalcă legea distribuirii termenilor, termenul S apare distribuit în concluzie dar nu este distribuit în premisă) 2 puncte Notă: În situația în care candidatul explică incorectitudinea logică a raționamentului elevului Y prin precizarea doar a legii distribuirii termenilor, fără a indica modul în care a fost încălcată legea se acordă 1 punct din cele 2 posibile."
  },
  "subiectul_3": {
    "subiect": "A. Se dau următoarele moduri silogistice: eio-2, aai-4. a) Scrieți schemele de inferență corespunzătoare modurilor silogistice date. b) Construiți, în limbaj natural, câte un silogism care să corespundă schemelor de inferență scrise la subpunctul a). c) Verificați explicit, prin metoda diagramelor Venn, validitatea modurilor silogistice date, precizând totodată decizia rezultată din reprezentarea grafică (de exemplu: mod silogistic valid/mod silogistic nevalid). B. Construiți, atât în limbaj formal cât și în limbaj natural, un silogism valid, prin care să justificați propoziția “Unele comunități culturale sunt tradiționaliste.” C. Se dă următorul silogism: Se crede că unele populații arhaice nu erau societăți patriarhale, întrucât nicio societate patriarhală nu era o comunitate în care descendența să fie asigurată pe linie maternă și unele populații arhaice erau comunități in care descendența se asigura pe linie maternă. Pe baza silogismului dat, pentru fiecare dintre următoarele enunțuri scrieți, pe foaia de examen, cifra corespunzătoare și notați în dreptul ei litera A, dacă apreciați că enunțul este adevărat, sau F, dacă apreciați că enunțul este fals: 1. Termenul mediu este distribuit în ambele premise. 2. Concluzia silogismului este o propoziție particular afirmativă. 3. Niciun termen extrem nu apare distribuit în concluzie. 4. Termenul major este distribuit atât în premisa în care apare cât și în concluzie. D. Se dă următoarea definiție: Doina este un cântec popular extrem de apreciat de etnografi. a) Menționați o regulă de corectitudine pe care o încalcă definiția dată. b) Precizați o regulă de corectitudine a definirii, alta decât cea menționată la subpunctul a), construind totodată o definiție care să o încalce, având ca definit termenul „doină”.",
    "barem": "A. a) câte 2 puncte pentru scrierea schemei de inferență corespunzătoare fiecăruia dintre cele două moduri silogistice date, astfel: PeM PaM SiM MaS SoP SiP 2x2p=4 puncte b) construirea, în limbaj natural, a oricăror silogisme care să corespundă fiecăruia dintre cele două scheme de inferență scrise la subpunctul a) 2x2p=4 puncte c) - câte 2 puncte pentru verificarea explicită, prin metoda diagramelor Venn (reprezentare grafică), a validității fiecăruia dintre cele două moduri silogistice 2x2p=4 puncte - câte 1 punct pentru precizarea deciziei privind validitatea fiecărui mod silogistic, astfel: eio-2, mod silogistic valid; aai-4, mod silogistic valid 2x1p=2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. câte 3 puncte pentru construirea oricărui silogism valid care să justifice propoziția dată, în fiecare dintre cele două limbaje cerute 2x3p=6 puncte C. câte 1 punct pentru fiecare răspuns corect, astfel: 1-F, 2-F, 3-F, 4-A 4x1p=4 puncte D. a) menționarea unei reguli de corectitudine pe care o încalcă definiția dată 2 puncte b) - precizarea oricărei alte reguli de corectitudine a definirii, diferită de regula de la subpunctul a) 2 puncte - construirea definiției cerute 2 puncte"
  }
}