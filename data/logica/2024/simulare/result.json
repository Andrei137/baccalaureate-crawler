{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Procesul de demonstrare este ansamblul de : a. premise din care urmează să conchidem teza b. raționamente prin care conchidem fundamentul din teză c. raționamente prin care conchidem teza din fundament d. teze din care urmează să conchidem premisele 2. Raționamentul „Niciun animal de companie nu este neîndrăgit de către copii; fiind știut faptul că toate animalele de companie sunt îndrăgite de către copii.” este: a. o conversiune simplă c. un silogism b. o obversiune validă d. conversiune prin accident 3. Între termenii medic și tânăr există un raport logic de: a. încrucișare b. identitate c. ordonare d. contrarietate 4. Cuantorul propoziției „Toate autoturismele electrice sunt mașini nepoluante.” este: a. toate autoturismele c. sunt b. toate autoturismele electrice d. toate 5. Cerința ca, asemănările obiectelor situate în aceeași clasă să fie mai importante și mai numeroase decât deosebirile, într-o clasificare corectă, este o cerință impusă de regula: a. consistenței b. omogenității c. clarității și preciziei d. completitudinii 6. Din punct de vedere intensional, termenul fratele meu este: a. absolut, abstract b. vid, general c. relativ, concret d. general, nevid 7. Predicatul logic al propoziției ”Unele instrumente de scris sunt obiecte școlare.” este: a. obiecte școlare b. școlare c. instrumente d. sunt obiecte școlare 8. Este un exemplu de propoziție universal afirmativă, propoziția: a. Majoritatea filmelor artistice sunt flme de comedie. b. Multe ramuri sportive sunt activități plăcute tinerilor. c. Toți studenții sunt absolvenți de liceu care au promovat examenul de bacalaureat. d. Ceasurile de birou cu mecanism mecanic nu sunt instrumente de măsurare a vitezei. 9. Propoziția ”Deținătorii de diplomă de licență sunt absolvenți de facultate.” este un tip de propoziție categorică: a. particulară negativă c. particulară afirmativă b. universală negativă d. universală afirmativă 10. Propoziției categorice „Unele plante sunt flori.” îi corespunde formula: a. SaP c. SeP b. SiP d. SoP B. Se consideră termenii A, B, C, D şi E astfel încât termenul A este specie a termenului B și, totodată, gen al termenului C. Termenul D se află în raport de încrucișare cu termenii A și B, dar în raport de opoziție cu termenul C, fiind, totodată, gen al termenului E. Termenul B se află în raport de opoziție cu termenul E. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii A, B, C, D şi E, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a) Toți C sunt A. c) Niciun D nu este C. e) Niciun E nu este C. g) Niciun C nu este E. b) Toţi B sunt A. d) Toți D sunt E. f) Unii C nu sunt B. h) Unii A nu sunt B.",
    "barem": "A. câte 2 puncte pentru fiecare răspuns corect, astfel: 1-c, 2-b, 3-a, 4-d, 5-b, 6-c, 7-a, 8-c, 9-d, 10-b 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-A, b-F, c-A, d-F, e-A, f-F, g-A, h-F 8x1p= 8 puncte"
  },
  "subiectul_2": {
    "subiect": "Se dau următoarele propoziţii: 1. Niciun președinte nu este rege. 2. Toți antreprenorii sunt persoane care își asumă riscuri. 3. Unele clădiri sunt opere de artă. 4. Unii profesioniști nu sunt oameni tratați cu respectul cuvenit. A. Construiţi, atât în limbaj formal cât şi în limbaj natural, subalterna propoziției 1, contrara propoziției 2, contradictoria propoziției 3 și supraalterna propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 2 şi 3, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, conversa obversei contrarei propoziției 1, respectiv, obversa supraalternei propoziției 3. D. Doi elevi, X şi Y, opinează astfel: X: Dacă toți tigrii sunt feline, atunci toate felinele sunt tigri. Y: Unele activități economice nu sunt legale, deoarece unele activități economice sunt ilegale. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului X.",
    "barem": "A. - câte 1 punct pentru construirea, în limbaj formal, a fiecăreia dintre cele patru propoziții: subalterna propoziției 1 (SoP), contrara propoziției 2 (SeP), contradictoria propoziției 3 (SeP), supraalterna propoziției 4 (SeP) 4x1p=4 puncte - câte 1 punct pentru construirea, în limbaj natural, a fiecăreia dintre cele patru propoziții 4x1p=4 puncte B. - câte 1 punct pentru aplicarea explicită a celor două operații, pentru a deriva conversa și obversa corecte ale fiecăreia dintre propozițiile 2 și 3, în limbaj formal (2x1p)+(2x1p)=4 puncte - câte 1 punct pentru derivarea, în limbaj natural, a conversei și a obversei fiecăreia dintre propozițiile 2 și 3 (2x1p)+(2x1p)=4 puncte C. - câte 1 punct pentru construirea, în limbaj formal, a conversei obversei contrarei propoziției 1 (~PeS/~PoS), respectiv, a obversei supraalternei propoziției 3 (Se~P) 2x1p=2 puncte - câte 2 puncte pentru construirea, în limbaj natural, a fiecăreia dintre cele două propoziții cerute 2x2p=4 puncte D. a) câte 2 puncte pentru scrierea, în limbaj formal, a fiecăreia dintre raționamentele celor doi elevi (X: SaP→PaS, respectiv Y: SiP→So~P) 2x2p=4 puncte b) câte 1 punct pentru precizarea corectitudinii/incorectitudinii logice a fiecăruia dintre cele două raționamente formalizate (de exemplu, X: SaP→PaS, conversiune nevalidă, Y: SiP→So~P obversiune validă) 2x1p=2 puncte c) explicarea corectitudinii/incorectitudinii logice a raționamentului elevului X (de exemplu, X: SaP→PaS conversiune nevalidă, se încalcă legea distribuirii termenilor, termenul P apare distribuit în concluzie dar nu este distribuit în premisă) 2 puncte Notă: În situația în care candidatul explică incorectitudinea logică a raționamentului elevului X prin precizarea doar a legii distribuirii termenilor, fără a indica modul în care a fost încălcată legea se acordă 1 punct din cele 2 posibile."
  },
  "subiectul_3": {
    "subiect": "A. Se dau următoarele moduri silogistice: eae-2, iae-4. a) Scrieți schemele de inferență corespunzătoare modurilor silogistice date. b) Construiți, în limbaj natural, un silogism care să corespundă uneia dintre schemele de inferență scrise la subpunctul a). c) Verificați explicit, prin metoda diagramelor Venn, validitatea modurilor silogistice date, precizând totodată decizia rezultată din reprezentarea grafică (de exemplu: mod silogistic valid/mod silogistic nevalid). B. Construiți, atât în limbaj formal cât și în limbaj natural, un silogism valid, prin care să justificați propoziția “ Unele vehicule sunt nepoluante.” C. Se dă următorul silogism: Dacă unele alegeri nu sunt regretate, atunci unele alegeri nu sunt decizii pripite, știind faptul că toate deciziile pripite sunt regretate. Pe baza silogismului dat, pentru fiecare dintre următoarele enunțuri scrieți, pe foaia de examen, cifra corespunzătoare și notați în dreptul ei litera A, dacă apreciați că enunțul este adevărat, sau F, dacă apreciați că enunțul este fals: 1. Termenul mediu este distribuit în premisa majoră. 2. Concluzia este o propoziție particulară negativă. 3. Termenul major este distribuit atât în premisa majoră, cât și în concluzie. 4. Termenul minor al silogismului este decizii pripite. D. Se dă următoarea definiție: Pictura este activitatea cu care se ocupă pictorii. a) Menționați o regulă de corectitudine pe care o încalcă definiția dată. b) Precizați o regulă de corectitudine a definirii, alta decât cea menționată la subpunctul a) c) Construiți o definiție care să o încalce, având ca definit termenul „pictura”.",
    "barem": "A. a) câte 2 puncte pentru scrierea schemei de inferență corespunzătoare fiecăruia dintre cele două moduri silogistice date, astfel: PeM PiM SaM MaS SeP SeP 2x2p=4 puncte b) construirea, în limbaj natural, a unui silogism care să corespundă uneia dintre schemele de inferență scrise la subpunctul a) 2 puncte c) - câte 3 puncte pentru verificarea explicită, prin metoda diagramelor Venn (reprezentare grafică), a validității fiecăruia dintre cele două moduri silogistice 2x3p=6 puncte - câte 1 punct pentru precizarea deciziei privind validitatea fiecărui mod silogistic, astfel: eae-2, mod silogistic valid; iae-4, mod silogistic nevalid 2x1p=2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. câte 3 puncte pentru construirea oricărui silogism valid care să justifice propoziția dată, în fiecare dintre cele două limbaje cerute 2x3p=6 puncte C. câte 1 punct pentru fiecare răspuns corect, astfel: 1-F, 2-A, 3-A, 4-F 4x1p=4 puncte D. a) menționarea unei reguli de corectitudine pe care o încalcă definiția dată 2 puncte b) - precizarea oricărei alte reguli de corectitudine a definirii, diferită de regula de la subpunctul a) 2 puncte c)- construirea definiției cerute 2 puncte"
  }
}