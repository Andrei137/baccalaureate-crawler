{
  "subiectul_1": {
    "subiect": "A. Pentru fiecare dintre următorii itemi, scrieți, pe foaia de examen, doar cifra corespunzătoare și notați în dreptul ei doar litera asociată răspunsului corect. Este corectă o singură variantă de răspuns. 1. Dacă termenului situație i se adaugă proprietatea excepțională atunci: a. extensiunea termenului crește în timp ce intensiunea scade b. extensiunea termenului scade în timp ce intensiunea crește c. extensiunea termenului rămâne neschimbată în timp ce intensiunea crește d. extensiunea și intensiunea rămân neschimbate 2. Inferența ”Unii juriști sunt economiști, prin urmare unii economiști sunt juriști.” este o : a. inducție incompletă c. deducție imediată validă b. deducție mediată d. deducție imediată nevalidă 3. Raportul de contrarietate se stabilește între propozițiile categorice: a. SaP și SeP b. SoP și SiP c. SeP și SiP d. SaP și SoP 4. Predicatul logic al propoziției ”Unele flori sunt plante ofilite.” este: a. sunt ofilite c. sunt b. sunt plante ofilite d. plante ofilite 5. Regula criteriului unic este o regulă a corectitudinii: a. definiției c. clasificării b. demonstrației d. construcției raționamentelor deductive mediate 6. Din punct de vedere intensional, termenul echipă de fotbal este: a. negativ c. distributiv b. compus d. vag 7. Raționamentul ”Unele probleme sociale sunt rezolvate, deci unele probleme sociale nu sunt nerezolvate.” este: a. conversiune c. deducție mediată b. silogism d. obversiune 8. Propoziția ”Unii elevi nu sunt olimpici.” este un exemplu de propoziție: a. universală afirmativă c. universală negativă b. particulară negativă d. particulară afirmativă 9. O inferență deductivă imediată presupune existența: a. unui singur criteriu b. mai multor premise c. unei singure premise d. mai multor concluzii 10. Propoziției categorice ”Toate stelele sunt corpuri cerești.” îi corespunde formula: a. SiP c. SeP b. SoP d. SaP B. Se dau termenii A, B, C, D și E astfel încât termenii D și C se află în raport de contrarietate; termenul A este specie a termenului C și în raport de contrarietate cu termenii B, D și E; termenul C e gen a termenilor A și B; termenul E este în raport de încrucișare cu termenul D. 1. Reprezentați, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliți, pe baza raporturilor existente între termenii A, B, C, D, E, care dintre următoarele propoziții sunt adevărate și care sunt false, scriind, pe foaia de examen, doar litera corespunzătoare fiecărei propoziții date și notând în dreptul ei doar litera A, dacă apreciați că propoziția este adevărată, sau doar litera F, dacă apreciați că propoziția este falsă: a) Unii C nu sunt D. c) Unii A nu sunt E. e) Toți B sunt C. g) Unii E sunt A. b) Niciun A nu este C. d) Unii D sunt E. f) Niciun B nu este D. h) Unii C sunt A.",
    "barem": "A. câte 2 puncte pentru fiecare dintre cele zece răspunsuri corecte, astfel: 1-b, 2-c, 3-a, 4-d, 5-c, 6-b, 7-d, 8-b, 9-c, 10-d 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre termenii dați 2 puncte 2. câte 1 punct pentru fiecare dintre cele opt răspunsuri corecte, astfel: a) A, b) F, c) A, d) A, e) A, f) A, g) F, h) A 8x1p= 8 puncte Notă: Punctajul se acordă independent de reprezentarea corectă sau incorectă de la subpunctul 1."
  },
  "subiectul_2": {
    "subiect": "Se dau următoarele propoziții: 1. Toate descoperirile științifice sunt realizări întemeiate pe eforturi sistematice. 2. Unele inferențe nedeductive sunt folosite în testarea ipotezelor științifice. 3. Niciun număr impar nu este divizibil cu 2. 4. Unele articole de papetărie nu sunt realizate din materiale ecologice. A. Construiți, atât în limbaj formal cât și în limbaj natural, contradictoria propoziției 1, subcontrara propoziției 2, contrara propoziției 3 și supraalterna propoziției 4. B. Aplicați explicit operațiile de conversiune și obversiune, pentru a deriva conversa și obversa corecte ale fiecăreia dintre propozițiile 1 și 3, atât în limbaj formal, cât și în limbaj natural. C. Construiți, atât în limbaj formal cât și în limbaj natural, obversa conversei subcontrarei propoziției 4, respectiv, conversa obversei contrarei propoziției 1. D. Doi elevi, X și Y, opinează astfel: X: Dacă toți sportivii de performanță sunt persoane capabile de efort fizic intens, atunci toate persoanele capabile de efort fizic intens sunt sportivi de performanță. Y: Dacă unele aplicații matematice sunt facile, atunci unele aplicații matematice nu sunt dificile. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului X.",
    "barem": "A. - câte 1 punct pentru construirea, în limbaj formal, a fiecăreia dintre cele patru propoziții cerute, astfel: contradictoria propoziției 1 (SoP), subcontrara propoziției 2 (SoP), contrara propoziției 3 (SaP) și supraalterna propoziției 4 (SeP) 4x1p= 4 puncte - câte 1 punct pentru construirea, în limbaj natural, a fiecăreia dintre cele patru propoziții cerute 4x1p= 4 puncte B. - câte 1 punct pentru aplicarea explicită a celor două operaţii cerute, pentru a deriva, în limbaj formal, conversa şi obversa corecte ale fiecăreia dintre cele două propoziții (1 și 3) (2x1p)+(2x1p)= 4 puncte - câte 1 punct pentru derivarea, în limbaj natural, a conversei și a obversei fiecăreia dintre cele două propoziții (1 și 3) (2x1p)+(2x1p)= 4 puncte C.-câte 1 punct pentru construirea, în limbaj formal, a fiecăreia dintre cele două propoziții cerute, astfel: obversa conversei subcontrarei propoziției 4 (Po~S), respectiv, conversa obversei contrarei propoziției 1 (~PiS) 2x1p= 2 puncte - câte 2 puncte pentru construirea, în limbaj natural, a fiecăreia dintre cele două propoziții cerute 2x2p= 4 puncte D.a. câte 2 puncte pentru scrierea, în limbaj formal, a fiecăreia dintre opiniile celor doi elevi, astfel: X: SaP→PaS; Y: SiP→So~P 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X: conversiune nevalidă/ raționament incorect, Y: obversiune validă/ raționament corect) 2x1p= 2 puncte c) explicarea corectitudinii/ incorectitudinii logice a raționamentului elevului X (de exemplu, conversiune nevalidă, se încalcă legea distribuirii termenilor, termenul P apare distribuit în concluzie, dar nu este distribuit în premisă) 2 puncte Notă: În situația în care candidatul explică incorectitudinea logică a raționamentului prin numirea ”legii distribuirii termenilor”, fără a preciza modul în care a fost încălcată legea, se acordă 1 punct din cele 2 posibile."
  },
  "subiectul_3": {
    "subiect": "A. Se dau următoarele două moduri silogistice: eio-2, aaa-3. a) Scrieţi schemele de inferenţă corespunzătoare modurilor silogistice date. b) Construiţi, în limbaj natural, un silogism care să corespundă uneia dintre cele două scheme de inferenţă scrise la subpunctul a). c) Verificaţi explicit, prin metoda diagramelor Venn, validitatea modurilor silogistice date, precizând totodată decizia rezultată din reprezentarea grafică(de exemplu: mod silogistic valid/ mod silogistic nevalid). B. Construiți, atât în limbaj formal cât și în limbaj natural, un silogism valid, prin care să justificați propoziția “Unii profesioniști sunt adevărați eroi”. C. Se dă următorul silogism: Întrucât niciun elev premiant nu este leneș, iar toți oamenii nemulțumiți sunt leneși, rezultă că niciun elev premiant nu este om nemulțumit. Pe baza silogismului dat, pentru fiecare dintre următoarele enunțuri scrieți, pe foaia de examen, doar cifra corespunzătoare și notați în dreptul ei doar litera A, dacă apreciați că enunțul este adevărat, sau doar litera F, dacă apreciați că enunțul este fals: 1. Termenul mediu este distribuit în premisa minoră. 2. Predicatul logic al concluziei este reprezentat de termenul „elev premiant”. 3. Concluzia silogismului este o propoziție universală afirmativă. 4. Subiectul logic al concluziei este distribuit atât în premisă, cât și în concluzie. D. Se dă următoarea definiţie: Bacalaureatul este examenul maturității. a) Menționați o regulă de corectitudine pe care o încalcă definiția dată. b) Precizați o regulă de corectitudine a definirii, alta decât cea menționată la subpunctul a) c) Construiți o definiție, având ca definit termenul „bacalaureat”, care să încalce regula precizată la subpunctul b).",
    "barem": "A. a) - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PeM MaP SiM MaS SoP SaP 2x2p= 4 puncte b) - construirea, în limbaj natural, a unui silogism care să corespundă uneia dintre cele două scheme de inferenţă scrise la subpunctul a) 2 puncte Notă: Punctajul pentru construirea în limbaj natural a silogismului cerut se acordă independent de valoarea de adevăr a propozițiilor. c) - câte 3 puncte pentru verificarea explicită, prin metoda diagramelor Venn (reprezentare grafică), a validității fiecăruia dintre cele două moduri silogistice 2x3p= 6 puncte - câte 1 punct pentru precizarea deciziei privind validitatea fiecărui mod silogistic, astfel: eio-2, mod silogistic valid; aaa-3, mod silogistic nevalid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a oricărui silogism valid care să justifice propoziția dată 3 puncte - scrierea, în limbaj natural, a silogismului valid construit (cu premise adevărate/plauzibile) 3 puncte C. câte 1 punct pentru fiecare dintre cele opt răspunsuri corecte, astfel: 1-A, 2-F, 3-F, 4-A 4x1p= 4 puncte D. a) menționarea unei reguli de corectitudine pe care o încalcă definiția dată 2 puncte b) precizarea oricărei alte reguli de corectitudine a definirii, alta decât cea menționată la subpunctul a) 2 puncte c) construirea definiției cerute 2 puncte"
  }
}