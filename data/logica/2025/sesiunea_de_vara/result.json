{
  "subiectul_1": {
    "subiect": "A. Pentru fiecare dintre următorii itemi, scrieți, pe foaia de examen, doar cifra corespunzătoare și notați în dreptul ei doar litera asociată răspunsului corect. Este corectă o singură variantă de răspuns. 1. Dacă termenului mașină de tocat i se adaugă proprietatea carne atunci: a. extensiunea termenului rămâne neschimbată în timp ce intensiunea crește b. extensiunea și intensiunea rămân neschimbate c. extensiunea termenului crește în timp ce intensiunea scade d. extensiunea termenului scade în timp ce intensiunea crește 2. Inferența ”Unii avocați nu sunt persoane cunoscute în oraș, prin urmare unele persoane cunoscute în oraș nu sunt avocați.” este : a. o inducție completă c. o deducție mediată b. o deducție imediată nevalidă d. o deducție imediată validă 3. Între propozițiile categorice ”Toate mașinile sunt maro.” și ”Unele mașini sunt maro.” există un raport de: a. contradicție b. subcontrarietate c. contrarietate d. subalternare 4. Subiectul logic al propoziției ”Majoritatea cărților de vizită sunt ale oamenilor de afaceri.” este: a. majoritatea cărților c. cărților de vizită b. cărțile d. oamenilor de afaceri 5. O clasificare corectă presupune respectarea regulii: a. consistenței c. adecvării b. clarității și preciziei d. omogenității 6. Din punct de vedere intensional, termenul frumusețe este: a. nevid c. negativ b. abstract d. compus 7. Raționamentul ” Unele conflicte nu sunt gestionate corect, deci unele conflicte sunt gestionate incorect.” este: a. obversiune validă c. inducție completă b. conversiune nevalidă d. inducție incompletă 8. Propoziția ”Unii actori nu sunt cântăreți.” este un exemplu de propoziție: a. universală afirmativă c. universală negativă b. particulară negativă d. particulară afirmativă 9. O inferență deductivă mediată presupune existența: a. unui fundament al demonstrației b. mai multor premise c. unei singure premise d. unui criteriu de clasificare 10. Propoziției categorice ”Niciun elev nu este persoană cu studii superioare.” îi corespunde formula: a. SaP c. SoP b. SeP d. SiP B. Se dau termenii A, B, C, D și E astfel încât termenii A, B și C se află în raport de încrucișare; iar termenul D este specie a intersecției acestora; termenul E este în raport de contrarietate cu ceilalți termeni. 1. Reprezentați, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliți, pe baza raporturilor existente între termenii A, B, C, D, E, care dintre următoarele propoziții sunt adevărate și care sunt false, scriind, pe foaia de examen, doar litera corespunzătoare fiecărei propoziții date și notând în dreptul ei doar litera A, dacă apreciați că propoziția este adevărată, sau doar litera F, dacă apreciați că propoziția este falsă. a) Niciun C nu este A. c) Unii A sunt D. e) Toți D sunt C. g) Unii E nu sunt A. b) Unii A nu sunt B. d) Unii D nu sunt E. f) Niciun B nu este C. h) Unii D sunt A.",
    "barem": "A. câte 2 puncte pentru fiecare dintre cele zece răspunsuri corecte, astfel: 1-d, 2-b, 3-d, 4-c, 5-d, 6-b, 7-a, 8-b, 9-b, 10-b 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre termenii dați 2 puncte 2. câte 1 punct pentru fiecare dintre cele opt răspunsuri corecte, astfel: a) F, b) A, c) A, d) A, e) A, f) F, g) A, h) A 8x1p= 8 puncte Notă: Punctajul se acordă independent de reprezentarea corectă sau incorectă de la subpunctul 1."
  },
  "subiectul_2": {
    "subiect": "Se dau următoarele propoziții: 1. Niciun membru al grupului formal nu este ușor de impresionat. 2. Toate florile din ghivecele bunicii sunt colorate si parfumate. 3. Unii scriitori români contemporani sunt cunoscuți la nivel internațional. 4. Unele animale de la polul nord nu sunt în pericol de dispariție. A. Construiți, atât în limbaj formal cât și în limbaj natural, contradictoria propoziției 1, contrara propoziției 2, supraalterna propoziției 3 și subcontrara propoziției 4. B. Aplicați explicit operațiile de conversiune și obversiune, pentru a deriva conversa și obversa corecte ale fiecăreia dintre propozițiile 2 și 3, atât în limbaj formal, cât și în limbaj natural. C. Construiți, atât în limbaj formal cât și în limbaj natural, supraalterna conversei obversei propoziției 4, respectiv, obversa conversei contrarei propoziției 1. D. Doi elevi, X și Y, opinează astfel: X: Dacă unele idei sunt adevărate, atunci unele idei nu sunt false. Y: Toate zilele de vacanță sunt așteptate cu nerăbdare de către toți, deci unele zile așteptate cu nerăbdare de către toți sunt zilele de vacanță. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului Y.",
    "barem": "A. - câte 1 punct pentru construirea, în limbaj formal, a fiecăreia dintre cele patru propoziții cerute, astfel: contradictoria propoziției 1 (SiP), contrara propoziției 2 (SeP), supraalterna propoziției 3 (SaP) și subcontrara propoziției 4 (SiP) 4x1p= 4 puncte - câte 1 punct pentru construirea, în limbaj natural, a fiecăreia dintre cele patru propoziții cerute 4x1p= 4 puncte B. - câte 1 punct pentru aplicarea explicită a celor două operații cerute, pentru a deriva, în limbaj formal, conversa și obversa corecte ale fiecăreia dintre cele două propoziții (2 și 3) (2x1p)+(2x1p)= 4 puncte - câte 1 punct pentru derivarea, în limbaj natural, a conversei și a obversei fiecăreia dintre cele două propoziții (2 și 3) (2x1p)+(2x1p)= 4 puncte C. - câte 1 punct pentru construirea, în limbaj formal, a fiecăreia dintre cele două propoziții cerute, astfel: supraalterna conversei obversei propoziției 4(~PaS), respectiv, obversa conversei contrarei propoziției 1 (Po~S) 2x1p= 2 puncte - câte 2 puncte pentru construirea, în limbaj natural, a fiecăreia dintre cele două propoziții cerute 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi, astfel: X: SiP→So~P; Y: SaP→PiS 2x2p= 4 puncte b. câte 1 punct pentru precizarea corectitudinii/incorectitudinii logice a fiecăruia dintre cele două raționamente formalizate (de exemplu, X: obversiune validă/raționament corect,Y:, conversiune validă/raționament corect) 2x1p= 2 puncte c. explicarea corectitudinii/incorectitudinii logice a raționamentului elevului Y (de exemplu, conversiune validă, nu se încalcă legea distribuirii termenilor, termenii S și P apar nedistribuiți în concluzie, nu condiționează validitatea de modul de distribuire în premisă) 2 puncte Notă: În situația în care candidatul explică corectitudinea logică a raționamentului prin numirea ”legii distribuirii termenilor”, fără a preciza modul în care a fost respectată legea, se acordă 1 punct din cele 2 posibile."
  },
  "subiectul_3": {
    "subiect": "A. Se dau următoarele două moduri silogistice: eio-1, oao-2. a) Scrieți schemele de inferență corespunzătoare modurilor silogistice date. b) Construiți, în limbaj natural, un silogism care să corespundă uneia dintre cele două scheme de inferență scrise la subpunctul a). c) Verificați explicit, prin metoda diagramelor Venn, validitatea modurilor silogistice date, precizând totodată decizia rezultată din reprezentarea grafică (de exemplu: mod silogistic valid/ mod silogistic nevalid). B. Construiți, atât în limbaj formal cât și în limbaj natural, un silogism valid, prin care să justificați propoziția “Unele vehicule nu sunt electrice”. C. Se dă următorul silogism: Unele dicționare de limbă franceză sunt pentru uzul elevilor de liceu, deci niciun dicționar de limbă franceză nu este carte de desenat, pentru că unele cărți de desenat nu sunt pentru uzul elevilor de liceu. Pe baza silogismului dat, pentru fiecare dintre următoarele enunțuri scrieți, pe foaia de examen, doar cifra corespunzătoare și notați în dreptul ei doar litera A, dacă apreciați că enunțul este adevărat, sau doar litera F, dacă apreciați că enunțul este fals: 1. Concluzia silogismului este o propoziție universală afirmativă. 2. Subiectul logic al concluziei este reprezentat de termenul „dicționar de limbă franceză”. 3. Termenul major este distribuit în premisa majoră. 4. Termenul mediu este distribuit în ambele premise. D. Se dă următoarea definiție: Ciocănitoarea este medicul pădurii. a) Menționați o regulă de corectitudine pe care o încalcă definiția dată. b) Precizați o regulă de corectitudine a definirii, alta decât cea menționată la subpunctul a). c) Construiți o definiție, având ca definit termenul „ciocănitoare”, care să încalce regula precizată la subpunctul b).",
    "barem": "A. a) câte 2 puncte pentru scrierea schemei de inferență corespunzătoare fiecăruia dintre cele două moduri silogistice date, astfel: MeP PoM SiM SaM SoP SoP 2x2p=4 puncte b) construirea, în limbaj natural, a unui silogism care să corespundă uneia dintre cele două scheme de inferență scrise la subpunctul a) 2 puncte Notă: Punctajul pentru construirea în limbaj natural a silogismului cerut se acordă independent de valoarea de adevăr a propozițiilor. c) - câte 3 puncte pentru verificarea explicită, prin metoda diagramelor Venn (reprezentare grafică), a fiecăruia dintre cele două moduri silogistice date 2x3p= 6 puncte - câte 1 punct pentru precizarea deciziei privind validitatea fiecărui mod silogistic, astfel: eio-1, mod silogistic valid; oao-2, mod silogistic nevalid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a oricărui silogism valid care să justifice propoziția dată 3 puncte - scrierea, în limbaj natural, a silogismului valid construit (cu premise adevărate/plauzibile) 3 puncte C. câte 1 punct pentru fiecare dintre cele patru răspunsuri corecte, astfel: 1-F, 2-A, 3-F, 4-F 4x1p= 4 puncte D. a) menționarea unei reguli de corectitudine pe care o încalcă definiția dată 2 puncte b) precizarea oricărei alte reguli de corectitudine a definirii, alta decât cea menționată la subpunctul a) 2 puncte c) construirea definiției cerute 2 puncte"
  }
}