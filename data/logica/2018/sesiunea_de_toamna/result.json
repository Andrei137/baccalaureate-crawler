{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Una din regulile corectitudinii demonstrației, referitoare la fundamentul demonstrației, este: a. argumentele demonstrației trebuie să se contrazică reciproc b. demonstrația argumentelor este dependentă de demonstrarea tezei c. pentru a susține teza, nu este necesar ca argumentele demonstrației să fie adevărate d. argumentele trebuie să constituie un temei suficient pentru teza de demonstrat 2. Raționamentul „Dacă niciun pește nu este animal terestru, atunci niciun animal terestru nu este pește“ este: a. o conversiune prin accident b. o conversiune simplă c. un silogism d. o obversiune 3. Termenii „fotbalist“ și „spaniol“ se află în raport de: a. ordonare b. contrarietate c. încrucișare d. contradicție 4. Subiectul logic al propoziției „Unele animale de companie sunt pisici siameze“ este: a. animale de companie b. unele c. unele animale d. unele animale de companie 5. O operație de clasificare este corectă dacă: a. nu apar toate speciile genului dat b. clasificarea este prea abundentă c. pe aceeași treaptă a clasificării se utilizează cel puțin două criterii d. pe aceeași treaptă a clasificării se utilizează un singur criteriu 6. Termenul „nelegitimitate politică“ este din punct de vedere intensional: a. pozitiv, compus b. pozitiv, simplu c. negativ, compus d. negativ, simplu 7. Inducția incompletă este o argumentare care presupune: a. o concluzie cu caracter amplificator față de premise b. examinarea unei clase cu un număr finit de elemente c. o concluzie cu caracter cert d. obținerea unei concluzii mai puțin generale decât premisele 8. Inducția completă este o argumentare care presupune: a. examinarea tuturor elementelor unei clase cu un număr infinit de elemente b. examinarea tuturor elementelor unei clase cu un număr finit de elemente c. o concluzie cu caracter probabil d. o concluzie cu caracter incert 9. Extensiunea este un element din structura unui termen care: a. reprezintă componenta cognitivă a termenului b. reprezintă componenta lingvistică a termenului c. se referă la însușirile esențiale care definesc obiectele pe care le reprezintă termenul d. se referă la totalitatea obiectelor pe care le reprezintă termenul 10. Propoziția „Mulți tineri sunt pasionați de excursii la munte“ este: a. universală afirmativă b. universală negativă c. particulară afirmativă d. particulară negativă B. Fie termenii A, B, C şi D, astfel încât termenii A și B se află în raport de încrucișare și, în același timp, ambii sunt subordonați termenului C; termenul D se află în raport de opoziție atât față de termenul A, cât și față de termenul B, dar este subordonat termenului C. 1. Reprezentaţi, prin metoda diagramelor Euler, pe o diagramă comună, raporturile logice dintre cei patru termeni. 2. Stabiliţi, pe baza raporturilor existente între termenii A, B, C, D, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a. Unii A nu sunt B. b. Niciun B nu este D. c. Toți C sunt A. d. Unii C nu sunt B. e. Niciun A nu este B. f. Unii D nu sunt C.",
    "barem": "A. câte 2 puncte pentru fiecare răspuns corect, astfel: 1-d, 2-b, 3-c, 4-a, 5-d, 6-c, 7-a, 8-b, 9-d, 10-c 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei patru termeni 4 puncte 2. câte 1 punct pentru fiecare răspuns corect, astfel: a-A, b-A, c-F, d-A, e-F, f-F 6x1p= 6 puncte"
  },
  "subiectul_2": {
    "subiect": "Se dau următoarele propoziţii: 1. Toți intelectualii sunt adepți ai libertății individuale. 2. Unii pești albaștri nu sunt animale de dimensiuni mari. 3. Niciun aliment bogat în calorii nu este recomandat de medicul nutriționist. 4. Unele flori de primăvară sunt plante rezistente la frig. A. Precizaţi formulele logice corespunzătoare propoziţiilor 1 și 2. B. Construiţi, atât în limbaj formal cât şi în limbaj natural, subalterna propoziției 1, contradictoria propoziției 2, contrara propoziției 3 și subcontrara propoziției 4. C. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 3 şi 4, atât în limbaj formal, cât şi în limbaj natural. D. Construiţi, atât în limbaj formal cât şi în limbaj natural, obversa conversei propoziției 4. E. Doi elevi, X şi Y, opinează astfel: X: Dacă unele activități de voluntariat sunt lucruri apreciate de elevi, atunci unele lucruri apreciate de elevi sunt activități de voluntariat. Y: Dacă unii oameni nu sunt creatori de cultură, atunci unii creatori de cultură nu sunt oameni. Pornind de la această situație: a. scrieți, în limbaj formal, opiniile celor doi elevi; b. explicați corectitudinea raționamentelor formalizate.",
    "barem": "A. câte 1 punct pentru precizarea formulelor logice corespunzătoare propozițiilor date: 1-SaP, 2- SoP 2x1p= 2 puncte B. - câte 1 punct pentru construirea, în limbaj formal, a subalternei propoziției 1 (SiP), contradictoriei propoziției 2 (SaP), contrarei propoziției 3 (SaP) și a subcontrarei propoziției 4 (SoP) 4x1p= 4 puncte - câte 1 punct pentru construirea, în limbaj natural, a subalternei propoziției 1, contradictoriei propoziției 2, contrarei propoziției 3, și a subcontrarei propoziției 4 4x1p= 4 puncte C. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 3 și 4, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 3 și 4 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 3 şi 4 2x1p= 2 puncte D. - construirea, în limbaj formal, a obversei conversei propoziției 4 (Po~S) 2 puncte - construirea, în limbaj natural, a obversei conversei propoziției 4 2 puncte E. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SiP→PiS, respectiv Y: SoP→PoS) 2x2p= 4 puncte b. câte 2 puncte pentru explicarea corectitudinii logice a fiecăruia dintre cele două raţionamente (de exemplu, X: SiP→PiS conversiune validă, se respectă legea distribuirii termenilor; Y:SoP→PoS conversiune nevalidă, se încalcă legea distribuirii termenilor) 2x2p= 4 puncte"
  },
  "subiectul_3": {
    "subiect": "A. Fie următoarele două moduri silogistice: eae-4, aii-3. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia “Unii artiști nu sunt pictori”. C. Fie următorul silogism: Dacă toate lucrurile supărătoare sunt invenții și niciun adevăr nu este invenție, rezultă că niciun adevăr nu este supărător. a. Precizați termenul mediu al silogismului dat. b. Menționați, în limbaj natural, premisa minoră a silogismului dat. D. Fie următoarea definiţie: Tortul este un produs de cofetărie. a. Menţionaţi o regulă de corectitudine pe care o încalcă definiţia dată. b. Precizați o altă regulă de corectitudine a definirii, diferită de regula identificată la punctul a. şi construiţi o definiţie care să o încalce, având ca definit termenul „tort”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PeM MaP MaS MiS SeP SiP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: eae-4 - mod silogistic nevalid, aii-3 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. a. precizarea termenului mediu al silogismului dat (M-invenție) 2 puncte b. menționarea, în limbaj natural, a premisei minore a silogismului dat (Niciun adevăr nu este invenție) 2 puncte D. a. menţionarea oricărei reguli de corectitudine pe care o încalcă definiţia dată 2 puncte b. - precizarea oricărei alte reguli de corectitudine a definirii, diferită de regula de la punctul a. 2 puncte - construirea definiţiei cerute, având ca definit termenul „tort” 2 puncte"
  }
}