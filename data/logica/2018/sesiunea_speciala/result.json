{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Seria de termeni ordonați crescător din punct de vedere intensional este: a. animal, urs, urs polar, animal sălbatic b. animal, animal sălbatic, urs, urs polar c. animal sălbatic, animal, urs, urs polar d. animal, animal sălbatic, urs polar, urs 2. Raționamentul „Dacă niciun delfin nu este animal terestru, atunci niciun animal terestru nu este delfin“ este: a. o conversiune prin accident b. o conversiune simplă c. un silogism d. o obversiune 3. Termenii „număr par“ şi „număr divizibil cu 2“ se află în raport de: a. ordonare b. încrucișare c. contrarietate d. identitate 4. Subiectul logic al propoziției „Unele animale acvatice sunt mamifere“ este: a. animale acvatice b. animale c. unele animale acvatice d. mamifere 5. Propoziția „Orice om are un ideal“ este o propoziție categorică: a. universală negativă b. particulară afirmativă c. particulară negativă d. universală afirmativă 6. După direcția procesului de inferență între general și particular, inferențele sunt: a. valide și nevalide b. imediate și mediate c. deductive și inductive d. tari și slabe 7. Una din regulile corectitudinii demonstrației, referitoare la teza de demonstrat, este: a. argumentele demonstrației trebuie să fie adevărate b. teza de demonstrat trebuie să rămână aceeași pe tot parcursul demonstrației c. demonstrația trebuie să fie corectă d. teza de demonstrat trebuie să fie o propoziție care a fost infirmată 8. Inducția completă este o argumentare care presupune: a. o clasă cu un număr infinit de obiecte b. o clasă finită, dar atât de mare de obiecte, încât nu poate fi examinat fiecare obiect al ei c. o concluzie cu caracter probabil d. o clasă finită de obiecte, astfel încât poate fi examinat fiecare obiect al ei 9. Inducția incompletă este o argumentare care presupune: a. o clasă cu un număr infinit sau mare de obiecte, astfel încât nu poate fi examinat fiecare obiect b. o clasă cu un număr foarte mic de obiecte, astfel încât poate fi examinat fiecare obiect c. simpla repetare a unor constatări și absența unui contra-exemplu d. o concluzie cu caracter cert 10. O operație de clasificare este corectă dacă: a. lasă rest b. este abundentă c. este completă d. este incompletă B. Fie termenii A, B, C şi D, astfel încât termenii A și B sunt în raport de contradicție, termenii B și D sunt în raport de opoziție, termenii B și C sunt în raport de încrucișare, termenii C și D sunt în raport de contradicție iar termenul A este în raport de opoziție atât cu termenul C cât și cu termenul D. 1. Reprezentaţi, prin metoda diagramelor Euler, pe o diagramă comună, raporturile logice dintre cei patru termeni. 2. Stabiliţi, pe baza raporturilor existente între termenii A, B, C, D, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a. Unii B nu sunt C. b. Toţi D sunt A. c. Niciun B nu este D. d. Unii A sunt B. e. Toți C sunt A. f. Niciun B nu este A.",
    "barem": "A. câte 2 puncte pentru fiecare răspuns corect, astfel: 1-b, 2-b, 3-d, 4-a, 5-d, 6-c, 7-b, 8-d, 9-a, 10-c. 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei patru termeni 4 puncte 2. câte 1 punct pentru fiecare răspuns corect, astfel: a-A, b-F, c-A, d-F, e-F, f-A 6x1p= 6 puncte"
  },
  "subiectul_2": {
    "subiect": "Se dau următoarele propoziţii: 1. Toate vieţuitoarele veninoase sunt periculoase. 2. Unele substanţe volatile sunt utilizate în tâmplărie. 3. Unele persoane longevive nu sunt vegetariene. 4. Nicio zi caniculară nu este benefică persoanelor bolnave. A. Precizaţi formulele logice corespunzătoare propoziţiilor 1 și 3. B. Construiţi, atât în limbaj formal cât şi în limbaj natural, contrara propoziției 1, contradictoria propoziției 2, subcontrara propoziției 3 și subalterna propoziției 4. C. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 4, atât în limbaj formal, cât şi în limbaj natural. D. Construiţi, atât în limbaj formal cât şi în limbaj natural, obversa conversei propoziției 2. E. Doi elevi, X şi Y, opinează astfel: X: Dacă niciun film documentar nu este un program interesant pentru copii, atunci unele programe interesante pentru copii nu sunt filme documentare. Y: Dacă unele romane nu sunt opere interbelice, atunci unele opere interbelice nu sunt romane. Pornind de la această situație: a. scrieți, în limbaj formal, opiniile celor doi elevi; b. explicați corectitudinea raționamentelor formalizate.",
    "barem": "A. câte 1 punct pentru precizarea formulelor logice corespunzătoare propozițiilor date:1-SaP, 3-SoP 2x1p= 2 puncte B. - câte 1 punct pentru construirea, în limbaj formal, a contrarei propoziției 1 (SeP), contradictoriei propoziției 2 (SeP), subcontrarei propoziției 3 (SiP) și a subalternei propoziției 4 (SoP) 4x1p= 4 puncte - câte 1 punct pentru construirea, în limbaj natural, a contrarei propoziției 1, contradictoriei propoziției 2, subcontrarei propoziției 3 și a subalternei propoziției 4 4x1p= 4 puncte C. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 4, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 4 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 1 şi 4 2x1p= 2 puncte D. - construirea, în limbaj formal, a obversei conversei propoziției 2 (Po~S) 2 puncte - construirea, în limbaj natural, a obversei conversei propoziției 2 2 puncte E. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SeP→PoS, respectiv Y: SoP→PoS) 2x2p= 4 puncte b. câte 2 puncte pentru explicarea corectitudinii logice a fiecăruia dintre cele două raţionamente (de exemplu, X: SeP→PoS conversiune validă, se respectă legea distribuirii termenilor; Y: SoP→PoS conversiune nevalidă, se încalcă legea distribuirii termenilor) 2x2p= 4 puncte"
  },
  "subiectul_3": {
    "subiect": "A. Fie următoarele două moduri silogistice: aaa-1, aai-4. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia “Toate pisicile sunt mamifere”. C. Fie următorul silogism: Nicio pasăre nu este mamifer, deci liliecii nu sunt păsări, deoarece liliecii sunt mamifere. a. Precizați termenul mediu al silogismului dat. b. Menționați, în limbaj natural, premisa majoră a silogismului dat. D. Fie următoarea definiţie: Cercul este figura geometrică plană care nu este nici romb, nici dreptunghi. a. Menţionaţi o regulă de corectitudine pe care o încalcă definiţia dată. b. Precizați o altă regulă de corectitudine a definirii, diferită de regula identificată la punctul a. şi construiţi o definiţie care să o încalce, având ca definit termenul „cerc”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: MaP PaM SaM MaS SaP SiP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: aaa-1 - mod silogistic valid, aai-4 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. a. precizarea termenului mediu al silogismului dat (M-mamifer) 2 puncte b. menționarea, în limbaj natural, a premisei majore a silogismului dat (Nicio pasăre nu este mamifer) 2 puncte D. a. menţionarea oricărei reguli de corectitudine pe care o încalcă definiţia dată 2 puncte b. - precizarea oricărei alte reguli de corectitudine a definirii, diferită de regula de la punctul a. 2 puncte - construirea definiţiei cerute, având ca definit termenul „cerc” 2 puncte"
  }
}