{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Orice demonstrație este compusă din: a. procesul de demonstrare, criteriul demonstrației, obiectele de demonstrat b. fundamentul demonstrației, criteriul demonstrației, procesul de demonstrare c. fundamentul demonstrației, teza de demonstrat, procesul de demonstrare d. procesul de demonstrare, relația de demonstrare, criteriul demonstrației 2. Raționamentul Unele păsări sunt animale negre, deci unele animale negre sunt păsări este: a. inductiv, mediat, nevalid b. deductiv, mediat, nevalid c. inductiv, imediat, valid d. deductiv, imediat, valid 3. Raportul de încrucișare se stabilește între termenii: a. bărbat - elegant b. cult - incult c. profesor - profesor de filosofie d. nea - zăpadă 4. Predicatul logic al propoziției Multe filme premiate cu Oscar sunt ecranizări după romane celebre este: a. sunt ecranizări după romane celebre b. ecranizări după romane c. sunt ecranizări după romane d. ecranizări după romane celebre 5. Regula opoziției între clase afirmă că, pe aceeași treaptă a clasificării, între clasele obținute trebuie să existe doar raporturi de: a. ordonare sau intersectare b. contrarietate sau intersectare c. contrarietate sau contradicție d. identitate sau concordanță 6. Din punct de vedere intensional, termenul cozonac este: a. absolut, concret, pozitiv, simplu b. abstract, general, pozitiv, nevid c. relativ, concret, pozitiv, precis d. nevid, concret, general, simplu 7. Raționamentul Dacă unii pictori contemporani sunt talentați, atunci toți pictorii contemporani sunt talentați este un exemplu de inducție: a. intermediată b. incompletă c. mijlocită d. completă 8. Raționamentul Dacă fiecare elev de clasa a IX-a este pasionat de logică, atunci toți elevii de clasa a IX-a sunt pasionați de logică este un exemplu de: a. inducție completă b. deducție completă c. inducție incompletă d. deducție incompletă 9. Intensiunea termenului calculator este constituită din totalitatea: a. caracteristicilor obiectelor care formează extensiunea termenului b. obiectelor ale căror caracteristici formează extensiunea termenului c. relațiilor dezvoltate de obiectele din extensiunea termenului d. manifestărilor interioare/exterioare ale obiectelor din extensiunea termenului 10. Propoziția Nicio formă de guvernare nu este perfectă este: a. universală afirmativă b. universală negativă c. particulară afirmativă d. particulară negativă B. Fie termenii A, B, C şi D, astfel încât termenii A și B se află în raport de încrucișare, C este specie a intersecției dintre A și B, dar gen pentru D. 1. Reprezentaţi, prin metoda diagramelor Euler, pe o diagramă comună, raporturile logice dintre cei patru termeni. 2. Stabiliţi, pe baza raporturilor existente între termenii A, B, C, D, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a. Unii D nu sunt B. b. Toţi A sunt D. c. Niciun C nu este D. d. Niciun A nu este B. e. Toți D sunt C. f. Toți C sunt A.",
    "barem": "A. câte 2 puncte pentru fiecare răspuns corect, astfel: 1-c, 2-d, 3-a, 4-d, 5-c, 6-a, 7-b, 8-a, 9-a, 10-b 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei patru termeni 4 puncte 2. câte 1 punct pentru fiecare răspuns corect, astfel: a-F, b-F, c-F, d-F, e-A, f-A 6x1p= 6 puncte"
  },
  "subiectul_2": {
    "subiect": "Se dau următoarele propoziţii: 1. Nicio felină nu este animal erbivor. 2. Unele alimente sunt produse cu un conținut ridicat de grăsimi. 3. Toți magistrații sunt persoane responsabile. 4. Unele teme pentru acasă nu sunt activități ușor de îndeplinit. A. Precizaţi formulele logice corespunzătoare propozițiilor 2 și 4. B. Construiţi, atât în limbaj formal cât şi în limbaj natural, contrara propoziției 1, subcontrara propoziției 2, subalterna propoziției 3, și supraalterna propoziției 4. C. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 2, atât în limbaj formal, cât şi în limbaj natural. D. Construiţi, atât în limbaj formal cât şi în limbaj natural, obversa conversei propoziției 3. E. Doi elevi, X şi Y, opinează astfel: X: Dacă unele depozite bancare nu sunt plasamente riscante, înseamnă că unele plasamente riscante nu sunt depozite bancare. Y: Dacă unele cheltuieli salariale sunt costuri variabile, rezultă că unele costuri variabile sunt cheltuieli salariale. Pornind de la această situație: a. scrieți, în limbaj formal, opiniile celor doi elevi; b. explicați corectitudinea raționamentelor formalizate.",
    "barem": "A. câte 1 punct pentru precizarea formulelor logice corespunzătoare propozițiilor date: 2-SiP, 4-SoP 2x1p= 2 puncte B. - câte 1 punct pentru construirea, în limbaj formal, a contrarei propoziției 1 (SaP), subcontrarei propoziției 2 (SoP), subalternei propoziției 3 (SiP) și a supraalternei propoziției 4 (SeP) 4x1p= 4 puncte - câte 1 punct pentru construirea, în limbaj natural, a contrarei propoziției 1 (SaP), subcontrarei propoziției 2 (SoP), subalternei propoziției 3 (SiP) și a supraalternei propoziției 4 (SeP) 4x1p= 4 puncte C. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 2, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 2 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 1 şi 2 2x1p= 2 puncte D. - construirea, în limbaj formal, a obversei conversei propoziției 3 (Po~S) 2 puncte - construirea, în limbaj natural, a obversei conversei propoziției 3 2 puncte E. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SoP→PoS, respectiv Y: SiP→PiS) 2x2p= 4 puncte b. câte 2 puncte pentru explicarea corectitudinii logice a fiecăruia dintre cele două raţionamente (de exemplu, X: SoP→PoS conversiune nevalidă, se încalcă legea distribuirii termenilor; Y: SiP→PiS conversiune validă, se respectă legea distribuirii termenilor) 2x2p= 4 puncte"
  },
  "subiectul_3": {
    "subiect": "A. Fie următoarele două moduri silogistice: aaa-4, eae-2. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia “Toate sofismele sunt argumente eronate”. C. Fie următorul silogism: Unii oameni înțelepți nu sunt sociabili, pentru că niciun introvertit nu este sociabil și unii oameni înțelepți sunt introvertiți. a. Precizați termenul mediu al silogismului dat. b. Menționați, în limbaj natural, premisa majoră a silogismului dat. D. Fie următoarea definiţie: Aritmetica este partea matematicii care nu studiază figurile geometrice. a. Menţionaţi o regulă de corectitudine pe care o încalcă definiţia dată. b. Precizați o altă regulă de corectitudine a definirii, diferită de regula identificată la punctul a. şi construiţi o definiţie care să o încalce, având ca definit termenul „aritmetica”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PaM PeM MaS SaM SaP SeP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: aaa-4 - mod silogistic nevalid, eae-2 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. a. precizarea termenului mediu al silogismului dat (M-introvertit) 2 puncte b. menționarea, în limbaj natural, a premisei majore a silogismului dat (Niciun introvertit nu este sociabil) 2 puncte D. a. menţionarea oricărei reguli de corectitudine pe care o încalcă definiţia dată 2 puncte b. - precizarea oricărei alte reguli de corectitudine a definirii, diferită de regula de la punctul a. 2 puncte - construirea definiţiei cerute, având ca definit termenul „aritmetica” 2 puncte"
  }
}