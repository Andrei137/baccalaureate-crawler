{
  "subiectul_1": {
    "subiect": "Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Una din regulile corectitudinii demonstrației, referitoare la teza de demonstrat este: a. teza de demonstrat să conțină termeni cu mai multe semnificații b. teza de demonstrat să rămână aceeași pe tot parcursul demonstrației c. teza de demonstrat să fie înlocuită cu alta printr-o reformulare aparent identică d. teza de demonstrat să fie o propoziție care a fost infirmată 2. Într-o inducție incompletă, concluzia are un grad de generalitate: a. mai mare decât cel al premiselor b. egal cu cel al premiselor c. mai mic decât cel al premiselor d. ce nu se raportează la cel al premiselor 3. Termenii fotbal și handbal sunt în raport de: a. ordonare b. identitate c. contradicție d. contrarietate 4. Predicatul logic al propoziției Elevii prezenți azi sunt o parte dintre cei care vor lipsi mâine este: a. sunt b. sunt o parte c. o parte dintre cei care vor lipsi mâine d. sunt o parte dintre cei care vor lipsi mâine 5. O operație de clasificare este corectă dacă: a. nu apar toate speciile genului b. apar toate speciile genului c. apar specii străine care aparțin altui gen d. între clasele obținute există raporturi de identitate 6. Este logic negativ următorul termen: a. negustor b. nepăsător c. negociator d. neurolog 7. Un exemplu de inducție incompletă este următorul raționament: a. Dacă unii elevi sunt buni la logică, atunci toți elevii sunt buni la logică b. Dacă toți elevii sunt buni la logică, atunci unii elevi sunt buni la logică c. Dacă fiecare elev este bun la logică, atunci toți elevii sunt buni la logică d. Dacă unii elevi sunt buni la logică, atunci alți elevi sunt slabi la logică 8. Inducția completă este: a. o abstractizare într-o clasă infinită, concretă de obiecte b. o concretizare într-o clasă abstractă de obiecte c. o particularizare într-o clasă infinită de obiecte d. o generalizare într-o clasă finită de obiecte 9. Eliminând termenului animal sălbatic proprietatea sălbatic: a. intensiunea crește, iar extensiunea scade b. extensiunea crește iar intensiunea scade c. intensiunea nu se modifică, iar extensiunea crește d. extensiunea nu se modifică, iar intensiunea crește 10. Propoziția Unii angajați din sectorul public sunt nemotivați este: a. universală afirmativă b. universală negativă c. particulară afirmativă d. particulară negativă",
    "barem": "câte 3 puncte pentru fiecare răspuns corect, astfel: 1-b, 2-a, 3-d, 4-c, 5-b, 6-b, 7-a, 8-d, 9-b, 10-c. 10x3p= 30 puncte"
  },
  "subiectul_2": {
    "subiect": "Se dau următoarele propoziţii: 1. Unele ipoteze științifice sunt confirmate. 2. Unele piese de mobilier nu sunt recondiționabile. 3. Niciun infractor nu este nevinovat. 4. Toți acizii sunt substanțe corozive. A. Precizaţi formula propoziţiei 4. B. Construiţi, atât în limbaj formal cât şi în limbaj natural, subcontrara propoziției 1 şi supraalterna propoziției 2. C. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 4, atât în limbaj formal, cât şi în limbaj natural. D. Reprezentaţi prin metoda diagramelor Euler propoziţia categorică 3. E. Doi elevi, X şi Y, opinează astfel: X: Dacă unii șerpi nu sunt reptile veninoase, atunci unele reptile veninoase nu sunt șerpi. Y: Dacă toți trandafirii sunt flori cu ghimpi, atunci unele flori cu ghimpi sunt trandafiri. Pornind de la această situație: a. scrieți, în limbaj formal, opiniile celor doi elevi; b. explicați corectitudinea raționamentelor formalizate.",
    "barem": "A. precizarea formulei propoziţiei 4: SaP 2 puncte B. - câte 1 punct pentru construirea, în limbaj formal, a subcontrarei propoziţiei 1 (SoP) şi a supraalternei propoziţiei 2 (SeP) 2x1p= 2 puncte - câte 2 puncte pentru construirea, în limbaj natural, a subcontrarei propoziţiei 1 şi a supraalternei propoziţiei 2 2x2p= 4 puncte C. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 4, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propoziţiile 1 şi 4 2x1p= 2 puncte - câte 2 puncte pentru derivarea, în limbaj natural, a obversei fiecăreia dintre propoziţiile 1 şi 4 2x2p= 4 puncte D. reprezentarea prin metoda diagramelor Euler a propoziţiei categorice 3 4 puncte E. a) câte 2 puncte pentru scrierea, în limbaj formal, a fiecăreia dintre opiniile celor doi elevi (X: SoP→PoS, respectiv Y: SaP→PiS) 2x2p= 4 puncte b) câte 2 puncte pentru explicarea corectitudinii logice a fiecăruia dintre celor două raţionamente (de exemplu, X: SoP→PoS conversiune nevalidă, se încalcă legea distribuirii termenilor; Y: SaP→PiS conversiune validă, se respectă legea distribuirii termenilor) 2x2p= 4 puncte"
  },
  "subiectul_3": {
    "subiect": "A. Fie următoarele două moduri silogistice: eio-1, aee-2. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea oricăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un argument valid cu două premise, prin care să justificaţi propoziţia “ Unele animale terestre sunt vertebrate”. C. Fie următoarea definiţie: Pisica este un animal domestic. a. Menţionaţi o regulă de corectitudine pe care o încalcă definiţia dată. b. Enunţaţi două reguli de corectitudine a definirii, diferite de regula de la punctul a. şi construiţi, pentru fiecare dintre acestea, câte o definiţie care să le încalce.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: MeP PaM SiM SeM SoP SeP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - reprezentarea grafică, prin intermediul diagramelor Venn, a oricăruia dintre cele două moduri silogistice date 3 puncte - precizarea deciziei privind validitatea modului silogistic reprezentat grafic 1 punct B. - construirea, în limbaj formal, a argumentului valid care să justifice propoziţia dată 4 puncte - construirea, în limbaj natural, a argumentului valid care să justifice propoziţia dată 4 puncte C. a. menţionarea oricărei reguli de corectitudine pe care o încalcă definiţia dată 2 puncte b. - câte 2 puncte pentru enunţarea fiecăreia dintre regulile de corectitudine a definirii, diferite de regula de la punctul a 2x2p= 4 puncte - câte 2 puncte pentru construirea fiecăreia dintre definiţiile cerute 2x2p= 4 puncte"
  }
}