{
  "subiectul_1": {
    "subiect": "Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Procesul de demonstrare reprezintă: a. teza din care conchidem fundamentul demonstrației b. propoziția pe care urmează să o argumentăm c. definițiile termenilor din componența demonstrației d. raționamentul prin care deducem teza din premise 2. După numărul premiselor din care se obține concluzia, inferențele deductive pot fi: a. deductive și inductive b. valide și nevalide c. mediate și imediate d. generale și particulare 3. Termenii Asia și Europa ca specii ale genului continent se află în raport de: a. încrucișare b. contrarietate c. contradicție d. ordonare 4. Predicatul logic al propoziției “Toți infractorii sunt pedepsiți de lege” este: a. sunt b. sunt pedepsiți c. pedepsiți de lege d. lege 5. Erorile formale se produc atunci când: a. argumentul este ambiguu din punct de vedere sintactic b. întemeierea concluziei se face prin apel la forță c. se încalcă regulile de validitate ale inferențelor deductive d. se argumentează că propoziția este adevărată pentru că este adevărată 6. Termenul generos este din punct de vedere intensional: a. general, vid, compus, pozitiv b. simplu, relativ, pozitiv, concret c. nevid, general, simplu, absolut d. pozitiv, concret, absolut, simplu 7. Trecerea de la un număr determinat de cazuri la toate cazurile este definitorie pentru: a. raționamentul deductiv imediat b. raționamentul deductiv mediat c. inducția incompletă d. silogism 8. Concluzia inducției complete, din punct de vedere al valorii de adevăr, este: a. certă b. probabilă c. incertă d. abstractă 9. Dacă termenului gest spontan i se elimină proprietatea spontan, atunci a. crește intensiunea termenului și extensiunea scade b. intensiunea termenului scade și extensiunea crește c. crește atât extensiunea termenului cât și intensiunea acestuia d. intensiunea și extensiunea termenului scad 10. Propoziția “Unele fotografii nu sunt prelucrate pe calculator” este: a. universală afirmativă b. particulară negativă c. particulară afirmativă d. universală negativă",
    "barem": "câte 3 puncte pentru fiecare răspuns corect, astfel: 1-d, 2-c, 3-b, 4-c, 5-c, 6-d, 7-c, 8-a, 9-b, 10-b. 10x3p= 30 puncte"
  },
  "subiectul_2": {
    "subiect": "Se dau următoarele propoziţii: 1. Unele situații de viață sunt provocatoare. 2. Unele greșeli nu sunt intenționate. 3. Niciun om cinstit nu este mincinos. 4. Toți judecătorii sunt persoane responsabile. A. Precizaţi formula propoziţiei 4. B. Construiţi, atât în limbaj formal cât şi în limbaj natural, subcontrara propoziției 1 şi supraalterna propoziției 2. C. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 4, atât în limbaj formal, cât şi în limbaj natural. D. Reprezentaţi prin metoda diagramelor Euler propoziţia categorică 3. E. Doi elevi, X şi Y, opinează astfel: X: Dacă unii conducători auto nu sunt femei, atunci unele femei nu sunt conducători auto. Y: Dacă toate balenele sunt mamifere, atunci unele mamifere sunt balene. Pornind de la această situație: a. scrieți, în limbaj formal, opiniile celor doi elevi; b. explicați corectitudinea raționamentelor formalizate.",
    "barem": "A. precizarea formulei propoziţiei 4: SaP 2 puncte B. - câte 1 punct pentru construirea, în limbaj formal, a subcontrarei propoziţiei 1 (SoP) şi a supraalternei propoziţiei 2 (SeP) 2x1p=2 puncte - câte 2 puncte pentru construirea, în limbaj natural, a subcontrarei propoziţiei 1 şi a supraalternei propoziţiei 2 2x2p= 4 puncte C. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 4, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propoziţiile 1 şi 4 2x1p= 2 puncte - câte 2 puncte pentru derivarea, în limbaj natural, a obversei fiecăreia dintre propoziţiile 1 şi 4 2x2p= 4 puncte D. reprezentarea prin metoda diagramelor Euler a propoziţiei categorice 3 4 puncte E. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SoP→PoS, respectiv Y: SaP→PiS) 2x2p= 4 puncte b. câte 2 puncte pentru explicarea corectitudinii logice a fiecăruia dintre celor două raţionamente (de exemplu, X: SoP→PoS conversiune nevalidă, se încalcă legea distribuirii termenilor; Y: SaP→PiS conversiune validă, se respectă legea distribuirii termenilor) 2x2p= 4 puncte"
  },
  "subiectul_3": {
    "subiect": "A. Fie următoarele două moduri silogistice:eae-2, aai-1. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea oricăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un argument valid cu două premise, prin care să justificaţi propoziţia “Toate faptele bune sunt admirate”. C. Fie următoarea definiţie: Istoria este știința care studiază evenimentele istorice. a. Menţionaţi o regulă de corectitudine pe care o încalcă definiţia dată. b. Enunţaţi două reguli de corectitudine a definirii, diferite de regula de la punctul a. şi construiţi, pentru fiecare dintre acestea, câte o definiţie care să le încalce.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PeM MaP SaM SaM SeP SiP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - reprezentarea grafică, prin intermediul diagramelor Venn, a oricăruia dintre cele două moduri silogistice date 3 puncte - precizarea deciziei privind validitatea modului silogistic reprezentat grafic 1 punct B. - construirea, în limbaj formal, a argumentului valid care să justifice propoziţia dată 4 puncte - construirea, în limbaj natural, a argumentului valid care să justifice propoziţia dată 4 puncte C. a. menţionarea oricărei reguli de corectitudine pe care o încalcă definiţia dată 2 puncte b. - câte 2 puncte pentru enunţarea fiecăreia dintre regulile de corectitudine a definirii, diferite de regula de la punctul a 2x2p= 4 puncte - câte 2 puncte pentru construirea fiecăreia dintre definiţiile cerute 2x2p= 4 puncte"
  }
}