{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Într-o demonstrație corectă: a. fundamentul este probabil, iar argumentele demonstrației sunt propoziții false b. teza de demonstrat trebuie să fie o propoziție deja adevărată c. fundamentul este constituit din propoziții adevărate, iar procesul din raționamente valide d. argumentele demonstrației sunt cel puțin false, iar teza este întotdeauna probabilă 2. Raționamentul Unele cursuri costisitoare nu sunt activități desfășurate pro bono, fiindcă nicio activitate desfășurată pro bono nu este curs costisitor este un exemplu de: a. raționament inductiv mediat, de tipul silogismului b. raționament inductiv imediat, de tipul inducției incomplete c. raționament deductiv mediat, de tipul conversiunii simple d. raționament deductiv imediat, de tipul conversiunii prin accident 3. Se stabilește un raport logic de ordonare între termenii: a. operă literară lirică și operă literară b. poezie medievală și poezie contemporană c. curs de topologie și profesor de topologie d. urs și pește răpitor 4. Propoziția Elevii din clasa a XII-a susțin simularea examenului de bacalaureat are un cuantor: a. afirmativ b. negativ c. universal d. particular 5. Clasificarea disciplinelor școlare în discipline umaniste, discipline grele, discipline ușoare este o clasificare: a. incorectă, deoarece nu are criteriu unic b. incorectă, deoarece este negativă c. corectă, deoarece este omogenă d. corectă, deoarece este reprezentativă 6. Termenii altruism și imparțialitate sunt, din punct de vedere intensional: a. absoluți, concreți b. abstracți, simpli c. generali, abstracți d. nevizi, pozitivi 7. Raționamentul Dacă unii oameni sunt introvertiți, atunci toți oamenii sunt introvertiți: a. are o concluzie probabilă b. este o generalizare cu concluzie certă c. examinează fiecare element al clasei d. este o inducție simplificatoare 8. Raționamentul Dacă fiecare copil are dreptul la educație, atunci toți copiii au dreptul la educație este: a. o generalizare cu concluzie probabilă b. un raționament deductiv mediat c. o generalizare cu concluzie adevărată d. o particularizare cu concluzie certă 9. Sunt ordonați crescător din punct de vedere intensional următorii termeni: a. copil, adolescent, adult, vârstnic b. culegere de fizică mov, culegere de fizică, culegere, carte c. om, profesor de biologie, profesor de biologie din București d. prieten, frate, străin, necunoscut 10. Este un exemplu de propoziție universală afirmativă, propoziția: a. Micșunelele nu cresc în răchită. b. Majoritatea poveștilor cu pirați sunt captivante. c. Multe activități extrașcolare sunt interesante. d. Copiii au dreptul la o familie. B. Se dau termenii M, N, O, P şi Q astfel încât termenul M se află în raport de identitate cu termenul N și, totodată, este gen al termenului O. Termenul Q este supraordonat termenului N, iar termenul P este în raport de încrucișare atât cu termenul M, cât și cu termenul O, fiind, totodată, specie a termenului Q. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii M, N, O, P şi Q, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a) Unii O nu sunt M. c) Niciun P nu este O. e) Unii Q nu sunt O. g) Unii P nu sunt N. b) Toţi N sunt P. d) Toți P sunt Q. f) Unii O sunt Q. h) Unii M nu sunt Q.",
    "barem": "A. câte 2 puncte pentru fiecare răspuns corect, astfel: 1-c, 2-d, 3-a, 4-c, 5-a, 6-b, 7-a, 8-c, 9-c, 10-d 10x2p=20 de puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-F, b-F, c-F, d-A, e-A, f-A, g-A, h-F 8x1p=8 puncte"
  },
  "subiectul_2": {
    "subiect": "Se dau următoarele propoziţii: 1. Toate poligoanele convexe sunt linii frânte închise. 2. Unii melci marini sunt capabili de fotosinteză. 3. Unele câmpii dunărene nu sunt formate din aluviuni. 4. Niciun monument istoric nu este rezistent la degradare fizică. A. Construiţi, atât în limbaj formal cât şi în limbaj natural, subalterna propoziției 1, subcontrara propoziției 2, supraalterna propoziției 3 și contradictoria propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 2, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, conversa obversei subalternei propoziției 4, respectiv, obversa contradictoriei propoziției 2. D. Doi elevi, X şi Y, opinează astfel: X: Se crede că toți copiii care provin din familii monoparentale sunt expuși riscului de excluziune, pentru că s-a constatat că unii copii expuși riscului de excluziune sunt copii care provin din familii monoparentale. Y: Pe baza faptului că unele populații arhaice nu erau sedentare, se poate deduce că unele populații arhaice erau migratoare. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului X.",
    "barem": "A. - câte 1 punct pentru construirea, în limbaj formal, a subalternei propoziției 1 (SiP), a subcontrarei propoziției 2 (SoP), a supraalternei propoziției 3 (SeP) și a contradictoriei propoziției 4 (SiP) 4x1p=4 puncte - câte 1 punct pentru construirea, în limbaj natural, a subalternei propoziției 1, a subcontrarei propoziției 2, a supraalternei propoziției 3 și a contradictoriei propoziției 4 4x1p=4 puncte B. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 2, în limbaj formal (2x2)x1p=4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 2 2x1p=2 puncte - câte 1 punct pentru derivarea, în limbaj natural, a obversei fiecăreia dintre propoziţiile 1 şi 2 2x1p=2 puncte C. - câte 1 punct pentru construirea, în limbaj formal, a conversei obversei subalternei propoziției 4 (~PiS), respectiv, a conversei contradictoriei propoziției 2 (Sa~P) 2x1p= 2 puncte - câte 2 puncte pentru construirea, în limbaj natural, a conversei obversei subalternei propoziției 4, respectiv, a conversei contradictoriei propoziției 2 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SiP→PaS, respectiv Y: SoP→Si~P) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X:SiP→PaS, conversiune nevalidă, Y:SoP→Si~P obversiune validă) 2x1p= 2 puncte c. explicarea corectitudinii/ incorectitudinii logice a raționamentului elevului X (de exemplu, X: SiP→PaS conversiune nevalidă, se încalcă legea distribuirii termenilor, termenul P apare distribuit în concluzie dar nu este distribuit în premisă) 2 puncte Notă: În situația în care candidatul explică incorectitudinea logică a raționamentului elevului X prin precizarea doar a legii distribuirii termenilor, fără a indica modul în care a fost încălcată legea se acordă 1 punct din cele 2 posibile."
  },
  "subiectul_3": {
    "subiect": "A. Se dau următoarele două moduri silogistice: eio-2, aai-4. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia “Unele comunități culturale sunt tradiționaliste.” C. Se dă următorul silogism: Se crede că unele populații arhaice nu erau patriarhale, întrucât nicio societate patriarhală nu era o comunitate în care descendența să fie asigurată pe linie maternă și unele populații arhaice erau comunități in care descendența se asigura pe linie maternă. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul mediu este distribuit în ambele premise. 2. Concluzia silogismului este o propoziție particular afirmativă. 3. Niciun termen extrem nu apare distribuit în concluzie. 4. Termenul major este distribuit atât în premisa în care apare cât și în concluzie. D. Se dă următoarea definiţie: Doina este un cântec popular extrem de apreciat de etnografi. 1. Menţionaţi o regulă de corectitudine pe care o încalcă definiţia dată. 2. Precizați o altă regulă de corectitudine a definirii, diferită de regula identificată la punctul 1 şi construiţi o definiţie care să o încalce, având ca definit termenul „doină”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PeM PaM SiM MaS SoP SiP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: eio-2 - mod silogistic valid, aai4 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-F, 2-F, 3-F, 4-A 4x1p= 4 puncte D. 1. menţionarea unei reguli de corectitudine pe care o încalcă definiţia dată 2 puncte 2. - precizarea oricărei alte reguli de corectitudine a definirii, diferită de regula de la punctul 1. 2 puncte - construirea definiţiei cerute, având ca definit termenul „doină” 2 puncte"
  }
}