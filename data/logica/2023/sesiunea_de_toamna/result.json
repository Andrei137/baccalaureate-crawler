{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Fundamentul demonstrației este: a. un ansamblu de raționamente valide b. un ansamblu de premise din care va fi conchisă teza c. o concluzie din care va fi dedusă teza d. o propoziție falsă 2. Raționamentul „Toți delfinii sunt mamifere; prin urmare, unele mamifere sunt delfini.” este: a. o conversiune simplă b. o obversiune c. un silogism d. o conversiune prin accident 3. Între termenii Mihai Eminescu și autorul poeziei „Floare albastră” există un raport logic de: a. încrucișare b. identitate c. ordonare d. contrarietate 4. Cuantorul propoziției „Unele mamifere acvatice sunt balene.” este: a. unele mamifere c. unele b. unele mamifere acvatice d. sunt 5. Pe aceeași treaptă a clasificării, între clasele obținute trebuie să existe raporturi de: a. încrucișare b. opoziție c. ordonare d. identitate 6. Din punct de vedere intensional, termenul tigru siberian este: a. absolut, concret b. negativ, simplu c. precis, distributiv d. general, nevid 7. Predicatul logic al propoziției ”Unii oameni sunt pesimiști din fire.” este: a. sunt pesimiști din fire b. pesimiști c. pesimiști din fire d. sunt pesimiști 8. Este un exemplu de propoziție universal negativă, propoziția: a. Majoritatea oamenilor sunt persoane fericite. b. Multe activități extrașcolare sunt activități dedicate comunității. c. Multe dintre plante nu sunt plante iubitoare de apă. d. Hidrocentralele nu sunt instalații producătoare de energie atomică. 9. Extensiunea termenului pictor impresionist este formată din: a. tehnica de lucru a unor pictori b. totalitatea pictorilor impresioniști c. tablourile realizate de pictorii impresioniști d. participarea la expoziții 10. Propoziției categorice „Toate poligoanele trilatere sunt triunghiuri.” îi corespunde formula: a. SaP c. SeP b. SiP d. SoP B. Se dau termenii M, N, O, P, şi Q astfel încât termenul M se află în raport de opoziție cu termenul N, termenul O se află în raport de opoziție cu termenul M și în raport de încrucișare cu termenul N. Termenul P este supraordonat termenului M, fiind totodată în raport de încrucișare cu termenul N și în raport de opoziție cu termenul O. Termenul Q este specie a termenului N și se află în raport de încrucișare atât cu termenul O, cât și cu termenul P. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii M, N, O, P, Q care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a) Unii N nu sunt M. c) Nici un M nu este P. e) Toți Q sunt N. g) Niciun O nu este N. b) Toţi N sunt O. d) Unii P sunt N. f) Unii Q sunt O. h) Toți N sunt Q.",
    "barem": "A. câte 2 puncte pentru fiecare răspuns corect, astfel: 1-b, 2-d, 3-b, 4-c, 5-b, 6-a, 7-c, 8-d, 9-b, 10-a 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-A, b-F, c-F, d-A, e-A, f-A, g-F, h-F 8x1p= 8 puncte"
  },
  "subiectul_2": {
    "subiect": "Se dau următoarele propoziţii: 1. Toate acţiunile admirabile sunt fapte morale. 2. Niciun poem epic nu este o scriere scurtă. 3. Unii filosofi faimoşi sunt persoane inteligente. 4. Unele evenimente sportive nu sunt experienţe memorabile. A. Construiţi, atât în limbaj formal cât şi în limbaj natural, contrara propoziției 1, subalterna propoziției 2, contradictoria propoziției 3 și subcontrara propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 2 şi 3, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, conversa obversei supraalternei propoziției 4, respectiv, obversa contradictoriei propoziției 1. D. Doi elevi, X şi Y, opinează astfel: X: Dacă toți profesorii carismatici sunt iubiți de elevi, atunci toți profesorii iubiți de elevi sunt carismatici. Y: Dacă unele reguli nu sunt raționale, atunci unele reguli sunt iraționale. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului X.",
    "barem": "A. - câte 1 punct pentru construirea, în limbaj formal, a contrarei propoziției 1 (SeP), a subalternei propoziției 2 (SoP), a contradictoriei propoziției 3 (SeP) și a subcontrarei propoziției 4 (SiP) 4x1p= 4 puncte - câte 1 punct pentru construirea, în limbaj natural, a contrarei propoziției 1, a subalternei propoziției 2, a contradictoriei propoziției 3 și a subcontrarei propoziției 4 4x1p= 4 puncte B. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 2 și 3, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 2 și 3 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 2 şi 3 2x1p= 2 puncte C. - câte 1 punct pentru construirea, în limbaj formal, a conversei obversei supraalternei propoziției 4 (~PiS), respectiv, a obversei contradictoriei propoziției 1 (Si~P) 2x1p= 2 puncte - câte 2 puncte pentru construirea, în limbaj natural, a conversei obversei supraalternei propoziției 4, respectiv, a obversei contradictoriei propoziției 1 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SaP→PaS, respectiv Y: SoP→Si~P) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X:SaP→PaS, conversiune nevalidă/raționament incorect, Y:SoP→Si~P obversiune validă/raționament corect) 2x1p= 2 puncte c. explicarea corectitudinii/ incorectitudinii logice a raționamentului elevului X (de exemplu, X: SaP→PaS conversiune nevalidă, se încalcă legea distribuirii termenilor, termenul P apare distribuit în concluzie, dar nu este distribuit în premisă) 2 puncte Notă: În situația în care candidatul explică incorectitudinea logică a raționamentului elevului X prin precizarea doar a legii distribuirii termenilor, fără a indica modul în care a fost încălcată legea se acordă 1 punct din cele 2 posibile."
  },
  "subiectul_3": {
    "subiect": "A. Se dau următoarele două moduri silogistice: aai-4, oao-2. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia “Nicio persoană cu temperament coleric nu este introvertită”. C. Se dă următorul silogism: Unele destinații de vacanță nu sunt destinații atractive, deoarece unele destinații de vacanță sunt îndepărtate și nicio destinație atractivă nu este îndepărtată. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul mediu este distribuit în premisa minoră și nedistribuit în premisa majoră. 2. Predicatul logic al concluziei este reprezentat de termenul „destinații atractive”. 3. Premisa minoră a silogismului este o propoziție particulară afirmativă. 4. Subiectul logic al concluziei este distribuit atât în premisă, cât și în concluzie. D. Se dă următoarea definiţie: Ghimbirul este uimitoarea doctorie a naturii. 1. Menţionaţi o regulă de corectitudine pe care o încalcă definiţia dată. 2. Precizați o altă regulă de corectitudine a definirii, diferită de regula identificată la punctul 1. şi construiţi o definiţie care să o încalce, având ca definit termenul „ghimbir”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PaM PoM MaS SaM SiP SoP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: aai-4 - mod silogistic valid, oao-2 - mod silogistic nevalid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-F, 2-A, 3-A, 4-F 4x1p= 4 puncte D. 1. menţionarea oricărei reguli de corectitudine pe care o încalcă definiţia dată 2 puncte 2. - precizarea oricărei alte reguli de corectitudine a definirii, diferită de regula de la punctul 1. 2 puncte - construirea definiţiei cerute, având ca definit termenul „ghimbir” 2 puncte"
  }
}