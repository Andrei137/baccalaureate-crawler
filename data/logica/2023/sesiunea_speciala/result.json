{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Dacă procesul de demonstrare este valid, iar fundamentul este alcătuit integral din propoziții adevărate, atunci teza de demonstrat este: a. infirmată b. ambiguă c. sigur adevărată d. probabilă 2. Raționamentul „Toți cei extravertiți sunt sociabili; prin urmare, unele persoane sociabile sunt extravertite.” este: a. deductiv mediat, de tip silogism b. deductiv imediat, de tip conversiune simplă c. inductiv incomplet, de tip inducție prin simplă enumerare d. deductiv imediat, de tip conversiune prin accident 3. Termenii bibliotecă virtuală și bibliotecă se află în raport de: a. ordonare b. identitate c. încrucișare d. contrarietate 4. În cadrul propoziției „Toate realizările umane sunt perfectibile.”: a. cuantorul este subînțeles b. subiectul logic este reprezentat de termenul „realizări umane” c. cuantorul este particular d. predicatul logic este reprezentat de sintagma „sunt perfectibile” 5. O definiție este corectă dacă: a. definitul și definitorul se află în raport de încrucișare b. definitul și definitorul se află în raport de ordonare c. definitul și definitorul se află în raport de contrarietate d. definitul și definitorul se află în raport de identitate 6. Din punct de vedere intensional, termenul „mașină de cusut” este: a. nevid, general, distributiv, precis c. nevid, singular, distributiv, vag b. absolut, concret, pozitiv, compus d. relativ, concret, pozitiv, simplu 7. „Probabilitatea” și „caracterul amplificator” sunt caracteristici ale concluziei: a. unei inducții complete c. unei inducții incomplete b. unui raționament deductiv mediat valid d. unui raționament deductiv imediat valid 8. Inducția completă este un raționament nedeductiv care presupune: a. o concluzie probabilă c. o clasă cu un număr infinit de obiecte b. o concluzie incertă d. o concluzie cu caracter cert 9. Dacă termenului problemă existențială i se elimină însușirea existențială, atunci: a. intensiunea crește, iar extensiunea scade c. crește, atât intensiunea, cât și extensiunea b. intensiunea scade, iar extensiunea crește d. scade, atât intensiunea, cât și extensiunea 10. Propoziția „Toți oamenii își doresc o viață fericită.” este: a. particulară afirmativă c. particulară negativă b. universală negativă d. universală afirmativă B. Se dau termenii M, N, O, P şi Q astfel încât termenii P şi Q se află în raport de încrucișare; termenul M este subordonat termenului P, fiind totodată în raport de încrucișare cu termenul Q, dar de opoziție cu termenul N; termenul N este specie a termenului Q și se află în raport de încrucișare cu termenul P; termenul O este, simultan, în raport de încrucișare cu termenii P şi Q, dar de opoziție cu ceilalți doi termeni. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii M, N, O, P, Q care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a) Toţi Q sunt N. c) Unii M sunt N. e) Unii P nu sunt M. g) Toți M sunt O. b) Unii O nu sunt P. d) Niciun N nu este M. f) Unii Q sunt N. h) Niciun O nu este N.",
    "barem": "A. câte 2 puncte pentru fiecare răspuns corect, astfel: 1-c, 2-d, 3-a, 4-b, 5-d, 6-b, 7-c, 8-d, 9-b, 10-d 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-F, b-A, c-F, d-A, e-A, f-A, g-F, h-A 8x1p= 8 puncte"
  },
  "subiectul_2": {
    "subiect": "Se dau următoarele propoziții: 1. Toate articolele de filosofia limbajului sunt scrieri dificile. 2. Unele prăjituri nu sunt preparate cu ingrediente naturale. 3. Niciun fenomen meteorologic nu este eveniment inexplicabil. 4. Unele instrumente muzicale sunt viori de colecție. A. Construiți, atât în limbaj formal cât şi în limbaj natural, contradictoria propoziției 1, subcontrara propoziției 2, contrara propoziției 3 și supraalterna propoziției 4. B. Aplicați explicit operațiile de conversiune şi obversiune, pentru a deriva conversa şi obversa corecte ale fiecăreia dintre propozițiile 1 şi 3, atât în limbaj formal, cât şi în limbaj natural. C. Construiți, atât în limbaj formal cât şi în limbaj natural, obversa conversei contradictoriei propoziției 2, respectiv, conversa supraalternei propoziției 4. D. Doi elevi, X şi Y, opinează astfel: X: Dacă toate meciurile de tenis sunt evenimente sportive, atunci toate evenimentele sportive sunt meciuri de tenis. Y: Dacă unele piese de teatru nu sunt interesante, atunci unele piese de teatru sunt neinteresante. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului X.",
    "barem": "A. - câte 1 punct pentru construirea, în limbaj formal, a contradictoriei propoziției 1 (SoP), a subcontrarei propoziției 2 (SiP), a contrarei propoziției 3 (SaP) și a supraalternei propoziției 4 (SaP) 4x1p= 4 puncte - câte 1 punct pentru construirea, în limbaj natural, a contradictoriei propoziției 1, a subcontrarei propoziției 2, a contrarei propoziției 3 și a supraalternei propoziției 4 4x1p= 4 puncte B. - câte 1 punct pentru aplicarea explicită a operațiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 3, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 3 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propozițiile 1 şi 3 2x1p= 2 puncte C. - câte 1 punct pentru construirea, în limbaj formal, a obversei conversei contradictoriei propoziției 2 (Po~S), respectiv, a conversei supraalternei propoziției 4 (PiS) 2x1p= 2 puncte - câte 2 puncte pentru construirea, în limbaj natural, a obversei conversei contradictoriei propoziției 2, respectiv, a conversei supraalternei propoziției 4 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SaP→PaS, respectiv Y: SoP→Si~P) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raționamente formalizate (de exemplu, X:SaP→PaS, conversiune nevalidă/raționament incorect, Y:SoP→Si~P obversiune validă/raționament corect) 2x1p= 2 puncte c. explicarea corectitudinii/ incorectitudinii logice a raționamentului elevului X (de exemplu, X: SaP→PaS conversiune nevalidă, se încalcă legea distribuirii termenilor, termenul P apare distribuit în concluzie, dar nu este distribuit în premisă) 2 puncte Notă: În situația în care candidatul explică incorectitudinea logică a raționamentului elevului X prin precizarea doar a legii distribuirii termenilor, fără a indica modul în care a fost încălcată legea se acordă 1 punct din cele 2 posibile."
  },
  "subiectul_3": {
    "subiect": "A. Se dau următoarele două moduri silogistice: eao-1, aai-3. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid prin care să justificaţi propoziţia “Unii adolescenți nu sunt înțeleși de către părinți”. C. Se dă următorul silogism: Se poate susține că nicio persoană dificilă nu este agreabilă, pe baza faptului că toți cei atoateștiutori sunt persoane dificile, iar niciun atoateștiutor nu este o persoană agreabilă. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul mediu este nedistribuit în ambele premise. 2. Subiectul logic al concluziei este reprezentat de termenul „persoană dificilă”. 3. Concluzia silogismului este o propoziție universală negativă. 4. Predicatul logic al concluziei este distribuit în concluzie, dar este nedistribuit în premisă. D. Se dă următoarea definiţie: Muzica este medicamentul sufletului. 1. Menţionaţi o regulă de corectitudine pe care o încalcă definiţia dată. 2. Precizați o altă regulă de corectitudine a definirii, diferită de regula identificată la punctul 1. şi construiţi o definiţie care să o încalce, având ca definit termenul „muzică”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: MeP MaP SaM MaS SoP SiP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: eao-1 - mod silogistic valid, aai-3 - mod silogistic valid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-F, 2-A, 3-A, 4-F 4x1p= 4 puncte D. 1. menţionarea oricărei reguli de corectitudine pe care o încalcă definiţia dată 2 puncte 2. - precizarea oricărei alte reguli de corectitudine a definirii, diferită de regula de la punctul 1. 2 puncte - construirea definiţiei cerute, având ca definit termenul „muzică” 2 puncte"
  }
}