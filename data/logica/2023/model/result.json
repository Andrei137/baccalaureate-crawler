{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. În situația în care demonstrația este logic corectă, procesul de demonstrare va trebui să fie format numai din raționamente: a. inductive valide b. deductive tari c. inductive tari d. deductive valide 2. Raționamentul a cărui concluzie nu spune mai mult decât premisele din care a fost obţinută se numește: a. raționament inductiv incomplet c. raționament deductiv b. analogie d. raționament inductiv prin simplă enumerare 3. Între termenii constănțean și elev se stabilește un raport logic de: a. identitate c. încrucișare b. ordonare d. contrarietate 4. Cuantorul propoziției „Nicio depășire a termenului limită nu este acceptată” este: a. „nicio depășire” c. „nicio depășire a termenului” b. „nicio” d. „nicio depășire a termenului limită” 5. În structura unei clasificări nu putem regăsi: a. procesul de clasificare b. elementele clasificării c. clasele d. criteriul clasificării 6. Din punct de vedere intensional, termenul nevăzător este: a. negativ, concret b. nevid, general c. colectiv, vag d. relativ, compus 7. Se caracterizează prin probabilitate și caracter amplificator concluzia: a. unei inducții complete c. unui silogism valid b. unei inducții incomplete d. unei conversiuni valide 8. În cazul inducției complete putem concluziona că întreaga clasă de obiecte posedă o anumită proprietate dacă: a. majoritatea obiectelor posedă respectiva proprietate b. un număr mare de obiecte posedă respectiva proprietate c. câteva obiecte posedă respectiva proprietate d. fiecare obiect posedă respectiva proprietate 9. Termenul trandafir, comparativ cu termenul floare, are: a. intensiunea mai mare, dar extensiunea egală b. intensiunea mai mare, dar extensiunea mai mică c. intensiunea mai mică, dar extensiunea mai mare d. intensiunea mai mică, dar extensiunea egală 10. Propoziția „Orice persoană își dorește să fie împlinită.” este: a. particulară afirmativă c. particular afirmativă b. universal negativă d. universal afirmativă B. Se consideră termenii M, N, O, P şi Q astfel încât termenii M și N sunt în raport de contrarietate, termenul O este gen față de termenii M și N; termenul P este în raport de încrucișare cu termenul O, fiind, totodată, un termen subordonat față de termenul Q, care, la rândul său, este intersectat cu termenul O, dar în opoziție cu termenii M și N. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii M, N, O, P şi Q, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a) Unii O sunt M. c) Niciun Q nu este O. e) Niciun M nu este N. g) Unii O nu sunt P. b) Toţi N sunt P. d) Toți P sunt Q. f) Toți N sunt Q. h) Unii N nu sunt O.",
    "barem": "A. câte 2 puncte pentru fiecare răspuns corect, astfel: 1-d, 2-c, 3-c, 4-b, 5-a, 6-a, 7-b, 8-d, 9-b, 10-d 10x2p=20 de puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-A, b-F, c-F, d-A, e-A, f-F, g-A, h-F 8x1p=8 puncte"
  },
  "subiectul_2": {
    "subiect": "Se dau următoarele propoziţii: 1. Toate sportivele cu rezultate bune la olimpiadă sunt persoane motivate. 2. Unele tratate nefilosofice ale lui Aristotel sunt traduse integral în limba română. 3. Nicio guvernare militară nu este favorabilă libertății presei. 4. Unele articole din revista de psihologie nu sunt articole despre inteligența emoțională. A. Construiţi, atât în limbaj formal cât şi în limbaj natural, subalterna propoziției 1, subcontrara propoziției 2, contrara propoziției 3 și contradictoria propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 2, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, supraalterna conversei contradictoriei propoziției 3, respectiv, conversa supraalternei propoziției 4. D. Doi elevi, X şi Y, opinează astfel: X: Dacă toate cărțile recomandate de școală sunt lecturi indispensabile educației, atunci unele lecturi indispensabile educației sunt cărți recomandate de școală. Y: Toate romanele polițiste sunt lecturi palpitante, deoarece toate lecturile palpitante sunt romane polițiste. Pornind de la această situație: a) scrieți, în limbaj formal, opiniile celor doi elevi; b) precizați corectitudinea/incorectitudinea logică a raționamentelor formalizate; c) explicați corectitudinea/incorectitudinea logică a raționamentului elevului Y.",
    "barem": "A. - câte 1 punct pentru construirea, în limbaj formal, a subalternei propoziției 1 (SiP), a subcontrarei propoziției 2 (SoP), a contrarei propoziției 3 (SaP) și a contradictoriei propoziției 4 (SaP) 4x1p=4 puncte - câte 1 punct pentru construirea, în limbaj natural, a subalternei propoziției 1, a subcontrarei propoziției 2, a contrarei propoziției 3 și a contradictoriei propoziției 4 4x1p=4 puncte B. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 2, în limbaj formal (2x2)x1p=4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 2 2x1p=2 puncte - câte 1 punct pentru derivarea, în limbaj natural, a obversei fiecăreia dintre propoziţiile 1 şi 2 2x1p=2 puncte C. - câte 1 punct pentru construirea, în limbaj formal, a supraalternei conversei contradictoriei propoziției 3 (PaS), respectiv, a conversei supraalternei 4 (PeS/PoS) 2x1p=2 puncte - câte 2 puncte pentru construirea, în limbaj natural, a supraalternei conversei contradictoriei propoziției 3, respectiv, a conversei supraalternei propoziției 4 2x2p=4 puncte D. a) câte 2 puncte pentru scrierea, în limbaj formal, a fiecăreia dintre opiniile celor doi elevi (X: SaP→PiS; Y: SaP→PaS) 2x2p=4 puncte b) câte 1 punct pentru precizarea corectitudinii/incorectitudinii logice a fiecăruia dintre cele două raţionamente formalizate: X – conversiune validă/raționament corect; Y – conversiune nevalidă/raționament incorect) 2x1p=2 puncte c) explicarea corectitudinii/incorectitudinii logice a raționamentului elevului Y (de exemplu, în cazul Y, de conversiune nevalidă, se încalcă legea distribuirii termenilor, astfel: termenul P apare distribuit în concluzie, dar nu este distribuit în premisă) 2 puncte Notă: În situația în care candidatul explică incorectitudinea logică a raționamentului elevului Y prin precizarea doar a legii distribuirii termenilor, fără a indica modul în care a fost încălcată legea se acordă 1 punct din cele 2 posibile."
  },
  "subiectul_3": {
    "subiect": "A. Se consideră următoarele două moduri silogistice: oao-3, eee-4. 1. Scrieți schema de inferență corespunzătoare fiecăruia dintre cele două moduri silogistice date şi construiți, în limbaj natural, un silogism care să corespundă uneia dintre cele două scheme de inferență. 2. Verificați explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care ați ajuns. B. Construiţi, atât în limbaj formal cât şi în limbaj natural, un silogism valid, prin care să justificaţi propoziţia „Niciun elev conștiincios nu este nepregătit pentru examene”. C. Se consideră următorul silogism: Unele comportamente acceptate social sunt empatice, deoarece unele manifestări empatice sunt dezirabile moral, iar toate comportamentele dezirabile moral sunt acceptate social. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul minor este nedistribuit în premisă. 2. Subiectul logic al concluziei este reprezentat de termenul „empatic”. 3. Concluzia silogismului este o propoziție universală afirmativă. 4. Predicatul logic al concluziei este nedistribuit în concluzie. D. Se consideră următoarea definiție: Filosofia este disciplina care studiază concepțiile filosofice. 1. Menționați o regulă de corectitudine pe care o încalcă definiția dată. 2. Precizați o altă regulă de corectitudine a definirii, diferită de regula identificată la punctul 1. şi construiți o definiție care să o încalce, având ca definit termenul „filosofie”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: MoP PeM MaS MeS SoP SeP 2x2p=4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p=4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: oao-3 - mod silogistic valid, eee-4 - mod silogistic nevalid 2x1p=2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-A, 2-F, 3-F, 4-A 4x1p=4 puncte D. 1. menţionarea oricărei reguli de corectitudine pe care o încalcă definiţia dată 2 puncte 2. - precizarea oricărei alte reguli de corectitudine a definirii, diferită de regula de la punctul 1. 2 puncte - construirea definiției cerute, având ca definit termenul „filosofie” 2 puncte"
  }
}