{
  "subiectul_1": {
    "subiect": "A. Scrieţi pe foaia de examen litera corespunzătoare răspunsului corect, pentru fiecare dintre enunțurile de mai jos. Este corectă o singură variantă de răspuns. 1. Procesul de demonstrare poate fi definit ca fiind: a. ansamblul de premise din care urmează să conchidem teza b. ansamblul de raționamente prin care conchidem fundamentul din teză c. ansamblul de raționamente prin care conchidem teza din fundament d. ansamblul de teze din care urmează să conchidem premisele 2. Raţionamentul „Niciun animal de companie nu este neîndrăgit de copii, fiind știut faptul că toate animalele de companie sunt îndrăgite de copii.” este un exemplu de: a. inducție completă c. inducție incompletă b. deducție validă d. deducție nevalidă 3. Între termenii deal și munte, ca specii ale termenului forme de relief, se stabilește un raport de: a. contrarietate c. identitate b. contradicție d. ordonare 4. Cele patru elemente care alcătuiesc structura unei propoziții categorice sunt următoarele: a. subiect logic, predicat logic, cuantor și copulă b. subiect logic, predicat logic, adverb logic și adjectiv logic c. cantitate, calitate, relație și modalitate d. cantitate, calitate, cuantor și copulă 5. Repartizarea elementelor clasificării în clase trebuie să fie făcută în funcție de: a. cantitate și calitate c. un criteriu multiplu b. claritate și precizie d. un criteriu unic 6. Din punct de vedere extensional, termenul Marea Neagră este: a. nevid, singular, distributiv, precis c. absolut, abstract, pozitiv, simplu b. vid, general, colectiv, vag d. relativ, concret, negativ, compus 7. Inducția incompletă presupune realizarea unei: a. generalizări într-o clasă finită de elemente b. generalizări într-o clasă infinită/nedefinită de elemente c. particularizări într-o clasă finită de elemente d. particularizări într-o clasă infinită/nedefinită de elemente 8. Un exemplu de inducție completă este raționamentul: a. Dacă unele cărți sunt utile, atunci toate cărțile sunt utile b. Dacă unele cărți sunt utile, atunci alte cărți sunt inutile c. Dacă fiecare carte este utilă, atunci toate cărțile sunt utile d. Dacă fiecare carte este utilă, atunci majoritatea cărților sunt utile 9. Seria care prezintă o ordonare descrescătoare a termenilor, după extensiune, este: a. ființă, vertebrat, animal, pasăre, pescăruș b. pescăruș, pasăre, vertebrat, animal, ființă c. ființă, animal, vertebrat, pasăre, pescăruș d. pescăruș, animal, vertebrat, pasăre, ființă 10. Propoziția „Urșii sunt animale sălbatice.” este un tip de propoziție categorică: a. universală afirmativă c. particulară afirmativă b. universală negativă d. particulară negativă B. Se dau termenii M, N, O, P şi Q astfel încât termenul M este în raport de contradicție cu termenul N; termenul O este supraordonat termenilor M, N, P și Q; termenul P este în raport de încrucișare cu termenii M și N, dar este supraordonat lui Q; termenul Q este în raport de încrucișare cu termenii M și N, fiind o specie a lui P. 1. Reprezentaţi, prin metoda diagramelor Euler, pe o diagramă comună, raporturile logice dintre cei cinci termeni. 2. Stabiliţi, pe baza raporturilor existente între termenii M, N, O, P şi Q, care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): a) Toți P sunt M. c) Niciun M nu este Q. e) Niciun O nu este Q. g) Toți M sunt Q. b) Unii Q nu sunt O. d) Toți M sunt N. f) Niciun P nu este O. h) Unii O sunt M.",
    "barem": "A. câte 2 puncte pentru fiecare răspuns corect, astfel: 1-c, 2-b, 3-a, 4-a, 5-d, 6-a, 7-b, 8-c, 9-c, 10-a 10x2p= 20 puncte B. 1. reprezentarea corectă, prin metoda diagramelor Euler, pe o diagramă comună, a raporturilor logice dintre cei cinci termeni 2 puncte 2. câte 1 punct pentru fiecare răspuns corect, astfel: a-F, b-F, c-F, d-F, e-F, f-F, g-F, h-A 8x1p= 8 puncte"
  },
  "subiectul_2": {
    "subiect": "Se dau următoarele propoziţii: 1. Niciun cântec popular nu este lipsit de valoare stilistică. 2. Unele dimineți de vară sunt răcoroase. 3. Toți pictorii români contemporani sunt recunoscuți în diaspora română. 4. Unele societăți conservatoare nu sunt state moderne. A. Construiţi, atât în limbaj formal cât şi în limbaj natural, contradictoria propoziției 1, subcontrara propoziției 2, subalterna propoziției 3 și supraalterna propoziției 4. B. Aplicaţi explicit operaţiile de conversiune şi obversiune, pentru a deriva conversa şi obversa corecte ale fiecăreia dintre propoziţiile 1 şi 2, atât în limbaj formal, cât şi în limbaj natural. C. Construiţi, atât în limbaj formal cât şi în limbaj natural, contradictoria conversei supraalternei propoziției 4, respectiv, conversa subalternei propoziției 3. D. Doi elevi, X şi Y, opinează astfel: X: Dacă niciun fluture monarh nu este adaptat mediului acvatic, atunci toți fluturii monarh sunt neadaptați mediului acvatic. Y: Se poate spune că unele legende istorice nu sunt mărturii atestate documentar, dacă ne bazăm pe faptul că unele mărturii atestate documentar nu sunt legende istorice. Pornind de la această situație: a. scrieți, în limbaj formal, opiniile celor doi elevi; b. precizați corectitudinea/incorectitudinea logică a raționamentelor formalizate; c. explicați corectitudinea/incorectitudinea logică a raționamentului elevului Y.",
    "barem": "A. - câte 1 punct pentru construirea, în limbaj formal, a contradictoriei propoziției 1 (SiP), a subcontrarei propoziției 2 (SoP), a subalternei propoziției 3 (SiP) și a supraalternei propoziției 4 (SeP) 4x1p= 4 puncte - câte 1 punct pentru construirea, în limbaj natural, a contradictoriei propoziției 1, a subcontrarei propoziției 2, a subalternei propoziției 3 și a supraalternei propoziției 4 4x1p= 4 puncte B. - câte 1 punct pentru aplicarea explicită a operaţiilor de conversiune şi obversiune, pentru a deriva conversa şi obversa corecte ale fiecăreia dintre propozițiile 1 și 2, în limbaj formal 2x2x1p= 4 puncte - câte 1 punct pentru derivarea, în limbaj natural, a conversei fiecăreia dintre propozițiile 1 și 2 2x1p= 2 puncte - câte 1 punct pentru derivarea, în limbaj natural, a obversei fiecăreia dintre propoziţiile 1 şi 2 2x1p= 2 puncte C. - câte 1 punct pentru construirea, în limbaj formal, a contradictoriei conversei supraalternei propoziției 4 (PiS)/(PaS), respectiv, a conversei subalternei propoziției 3 (PiS) 2x1p= 2 puncte - câte 2 puncte pentru construirea, în limbaj natural, a contradictoriei conversei supraalternei propoziției 4, respectiv, a conversei subalternei propoziției 3 2x2p= 4 puncte D. a. câte 2 puncte pentru scrierea, în limbaj formal, a fiecăreia dintre opiniile celor doi elevi (X: SeP→Sa~P, respectiv Y: SoP→PoS) 2x2p= 4 puncte b. câte 1 punct pentru precizarea corectitudinii/ incorectitudinii logice a fiecăruia dintre cele două raţionamente formalizate (de exemplu, X: SeP→Sa~P, obversiune validă/ raționament corect, Y: SoP→PoS, conversiune nevalidă/ raționament incorect) 2x1p= 2 puncte c. explicarea corectitudinii/ incorectitudinii logice a raționamentului elevului Y (de exemplu, Y: SoP→PoS conversiune nevalidă, se încalcă legea distribuirii termenilor, termenul S apare distribuit în concluzie dar nu este distribuit în premisă) 2 puncte Notă: În situația în care candidatul explică incorectitudinea logică a raționamentului elevului Y prin precizarea doar a legii distribuirii termenilor, fără a indica modul în care a fost încălcată legea se acordă 1 punct din cele 2 posibile."
  },
  "subiectul_3": {
    "subiect": "A. Se dau următoarele două moduri silogistice: aee-2, oao-4. 1. Scrieţi schema de inferenţă corespunzătoare fiecăruia dintre cele două moduri silogistice date şi construiţi, în limbaj natural, un silogism care să corespundă uneia dintre cele două scheme de inferenţă. 2. Verificaţi explicit, prin metoda diagramelor Venn, validitatea fiecăruia dintre cele două moduri silogistice date, precizând totodată decizia la care aţi ajuns. B. Construiţi, atât în limbaj formal cât şi în limbaj natural, un silogism valid, prin care să justificaţii propoziţia „Unele poezii contemporane nu sunt citite de către liceeni”. C. Se dă următorul silogism: Nicio felină nu este erbivoră, deci unele mamifere terestre nu sunt erbivore, deoarece unele mamifere terestre sunt feline. Pornind de la silogismul dat, stabiliţi care dintre următoarele propoziţii sunt adevărate şi care sunt false (notaţi propoziţiile adevărate cu litera A, iar propoziţiile false cu litera F): 1. Termenul mediu este distribuit doar în premisa minoră. 2. Predicatul logic al concluziei este reprezentat de termenul „felină”. 3. Concluzia silogismului este o propoziție particulară negativă. 4. Predicatul logic al concluziei este distribuit în premisă și în concluzie. D. Se dă următoarea definiţie: Clorul este un element chimic. 1. Menţionaţi o regulă de corectitudine pe care o încalcă definiţia dată. 2. Precizați o altă regulă de corectitudine a definirii, diferită de regula identificată la punctul 1. şi construiţi o definiţie care să o încalce, având ca definit termenul „clor”.",
    "barem": "A. 1. - câte 2 puncte pentru scrierea schemei de inferenţă corespunzătoare fiecăruia dintre cele două moduri silogistice date, astfel: PaM PoM SeM MaS SeP SoP 2x2p= 4 puncte - construirea, în limbaj natural, a unui silogism care să corespundă oricăreia dintre cele două scheme de inferenţă 4 puncte 2. - câte 2 puncte pentru reprezentarea grafică, prin intermediul diagramelor Venn, a fiecăruia dintre cele două moduri silogistice date 2x2p= 4 puncte - câte 1 punct pentru precizarea deciziei privind validitatea fiecărui mod silogistic reprezentat grafic: aee-2 - mod silogistic valid, oao-4 - mod silogistic nevalid 2x1p= 2 puncte Notă: Punctajul se acordă numai în situația în care decizia privind validitatea fiecărui mod silogistic rezultă din reprezentarea grafică a acestuia. B. - construirea, în limbaj formal, a silogismului valid care să justifice propoziţia dată 3 puncte - construirea, în limbaj natural, a silogismului valid care să justifice propoziţia dată 3 puncte C. câte 1 punct pentru fiecare răspuns corect, astfel: 1-F, 2-F, 3-A, 4-A 4x1p= 4 puncte D. 1. menţionarea oricărei reguli de corectitudine pe care o încalcă definiţia dată 2 puncte 2. - precizarea oricărei alte reguli de corectitudine a definirii, diferită de regula de la punctul 1. 2 puncte - construirea definiţiei cerute, având ca definit termenul „clor” 2 puncte"
  }
}